# -*- mode: mandoku-view; -*-
#+DATE: 2015-08-29 00:20:06.616681
#+TITLE: 道德真經集注
#+PROPERTY: DZID  DZ0706
#+PROPERTY: SOURCE  正統道藏，三家本，1988，13—1 十卷（六、七、八卷原缺） 洞神部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5c0093_SJB_001-130003a>
#+PROPERTY: JUAN 1
#+PROPERTY: ID KR5c0093
<pb:KR5c0093_HFL_001-001a>¶
道德眞經集註卷之一¶
　　　　唐明皇河上公王弼王雱註¶
　道經(雱曰道者萬物之所道在體爲體在/用爲用無名無迹而無乎不在者是)¶
　(也故雖聖人之言常在其一曲雖在一曲/而異乎諸子百家者不失理而當於時而)¶
　(已)¶
　　　道可道章第一¶
道可道¶
　河曰謂經術政教之道也¶
非常道¶
　河曰非自然長生之道也常道以無爲養¶
<pb:KR5c0093_HFL_001-001b>¶
　神無事安民含光藏暉滅迹匿端不可稱¶
　道○雱曰可道之道適時而爲時徙不留¶
　道亦應變蓋造化密未嘗暫止昔之所是¶
　今已非矣而曲士攬英華爲道根指蘧廬¶
　爲聖宅老氏方將祛其弊而開以至理故¶
　以此首篇明乎此則方今之言猶非常也¶
名可名¶
　河曰謂富貴尊榮高世之名也¶
非常名¶
　明皇曰道者虚極之妙用名者物得之所¶
<pb:KR5c0093_HFL_001-002a>¶
　稱用可於物故云可道名生於用故云可¶
　名應用且無方則非常於一道物殊而名¶
　異故非常於一名是則强名曰道而道常¶
　無名也○河曰非自然常在之名也常名¶
　當如嬰兒之未言鷄子之未分明珠在蚌¶
　中美玉處石間内雖昭昭外如愚頑○弼¶
　曰可道之道可名之名指事造形非其常¶
　也其不可道不可名也○雱曰名生於實¶
　實有形數形數既具衰壞隨之其可常乎¶
　唯體此不常乃眞常也¶
<pb:KR5c0093_HFL_001-002b>¶
無名天地之始¶
　河曰無名者謂道道無形故不可名也始¶
　者道本也吐氣布化出於虚無爲天地本¶
　始也¶
有名萬物之母¶
　明皇曰無名者妙本也妙本見氣權輿天¶
　地天地資始故無名有名者應用也應用¶
　既成茂養萬物物得其養故有名○河曰¶
　有名謂天地天地有形位陰陽有柔剛是¶
　其有名也萬物母者天地含氣生萬物長¶
<pb:KR5c0093_HFL_001-003a>¶
　大成就如母之養子○弼曰凡有皆始於¶
　無故未形無名之時則爲萬物之始及其¶
　有形有名之時則長之育之亭之毒之爲¶
　其母也言道以無形無名始成萬物以始¶
　以成而不知其所以玄之又玄也○雱曰¶
　受命於無而成形於有故曰天地之始萬¶
　物之母易曰有天地然後有萬物此言與¶
　易之序同據覆載之間方生之物故以天¶
　地爲先物與天地本無先後推而極之有¶
　無同體始母之言亦筌蹄也且天地雖大¶
<pb:KR5c0093_HFL_001-003b>¶
　而受命成形未離有無而此乃獨言萬物¶
　之母然則老氏之言姑盡性而已¶
常無欲以觀其妙¶
　河曰妙要也人常能無欲則可以觀道之¶
　要要謂一也○弼曰妙者微之極也萬物¶
　始於微而後成始於無而後生故常無欲¶
　空虚其懷可以觀其始物之妙¶
常有欲以觀其徼¶
　明皇曰人生而靜天之性感物而動性之¶
　欲若常守清靜解心釋神反照正性則觀¶
<pb:KR5c0093_HFL_001-004a>¶
　乎妙本矣若不性其情逐欲而動性失於¶
　欲迷乎道源欲觀妙本則見邊徼矣○河¶
　曰徼歸也常有欲之人可以觀世俗之所¶
　歸趣也○弼曰徼歸終也凡有之爲利必¶
　以無爲用欲之所本適道而後濟故常有¶
　欲可以觀其終物之徼也○雱曰易之陰¶
　陽老之有無以至於佛氏之色空其實一¶
　致說有漸次耳世之言無者舍有以求無¶
　則是有外更有安得爲無故方其有時實¶
　未嘗有此乃眞無也有無之體常一而有¶
<pb:KR5c0093_HFL_001-004b>¶
　有以觀者但見其徼欲觀其妙當知本無¶
　而本無之無未嘗維有也既曰常無又曰¶
　常有者以明有無之不相代無即眞有有¶
　即實無耳言徼而知妙之爲奥言妙則知¶
　徼之爲粗比法言之體¶
此兩者同出而異名¶
　明皇曰如上兩者皆本於道故云同也動¶
　出應用隨用立名則名異矣○河曰兩者¶
　謂有欲無欲也同出者同出人心也而異¶
　名者所名異也名無欲者長存名有欲者¶
<pb:KR5c0093_HFL_001-005a>¶
　亡身也¶
同謂之玄¶
　眀皇曰出則名異同則謂玄玄深妙也○¶
　河曰玄天也言有欲之人與無欲之人同¶
　受氣於天○雱曰有無本一未有二名自¶
　學者言之則有不如無之精既得其道則¶
　兩皆至理初無彼此　¶
玄之又玄¶
　河曰天中復有天也禀氣有厚薄得中和¶
　滋液則生賢聖得錯亂濁辱則生貪淫也¶
<pb:KR5c0093_HFL_001-005b>¶
衆妙之門¶
　明皇曰意因不生則同乎玄妙猶恐執玄¶
　爲滯不至兼忘故寄又玄以遣玄示明無¶
　欲於無欲能如此者萬法由之而了出故¶
　云衆妙之門○河曰能知天中復有天禀¶
　氣有厚薄除情欲守中和是謂知道要之¶
　門户也○弼曰兩者始與母也出者同出¶
　於玄也異名所施不可同也在首則謂之¶
　始在終則謂之母玄者冥也默然無有也¶
　始母之所出也不可得而名故不可言同¶
<pb:KR5c0093_HFL_001-006a>¶
　名曰玄而言謂之玄者取於不可得而謂¶
　之然也謂之然則不可以定乎一玄若定¶
　乎一玄而已則是其名則失之遠矣故曰¶
　玄之又玄也衆妙皆從門而出故曰衆妙¶
　之門也○雱曰道有二物自形而下則陽¶
　尊而陰卑自形而上則陰先而陽後故道¶
　之至處曰妙曰玄妙德也玄色也言色則¶
　至矣而蓋有非色所及故曰又玄萬物皆¶
　有妙處皆出於此故曰衆妙之門¶
　　　天下皆知章第二¶
<pb:KR5c0093_HFL_001-006b>¶
天下皆知美之烏美¶
　河曰自揚已美便顯彰也¶
斯惡已¶
　河曰有粗玉也¶
皆知善之爲善¶
　河曰有功名也¶
斯不善已¶
　明皇曰美善者生於欲心心茍所欲雖惡¶
　而美善矣故云皆知以己之所美爲美所¶
　善爲善矣美善無主但是妄情皆由封執¶
<pb:KR5c0093_HFL_001-007a>¶
　無分别難易神奇臭腐以相傾奪大聖較¶
　量深知虚妄故云惡已○河曰人所爭也¶
　雱曰道本無物而物有妄情自相分别此¶
　溺於轉徙之流而不能自出故耳然溺而¶
　不出者不由厭離而由樂著所以惡夫美¶
　善也故惡與不善美善之隨也當其美善¶
　之時蓋已惡且不善矣俟其隨而後悟則¶
　亦悟之晩也雖然至人所謂美善未嘗離¶
　乎惡與不善而惡與不善未嘗離乎美善¶
　也天下之愚不足與此故所謂美善常惡¶
<pb:KR5c0093_HFL_001-007b>¶
　與不善也¶
故有無之相生¶
　河曰見有而爲無也¶
難易之相成¶
　河曰見難而爲易也¶
長短之相形¶
　河曰見短而爲長也¶
高下之相傾¶
　河曰見高而爲下也¶
聲音之相和¶
<pb:KR5c0093_HFL_001-008a>¶
　河曰上唱下必和也¶
前後之相隨¶
　眀皇曰六者相違遞爲名稱亦如美惡非¶
　自性生是由妄情有此多故○河曰上行¶
　下必隨也○弼曰美者人心之所進樂也¶
　惡者人心之所惡疾也美惡猶喜怒也善¶
　不善猶是非也喜怒同根是非同門故不¶
　可偏舉也此六者皆陳自然而不可偏舉¶
　之明數也○雱曰離道而我我則有彼彼¶
　我既分編類爲二矣此六對者物之所以¶
<pb:KR5c0093_HFL_001-008b>¶
　¶
　不齊而喜怒哀樂生死之變更出迭入而¶
　不能自止者也凡此皆不冥夫陰陽之本¶
　而隨其末流自生分别執一廢百以妄爲¶
　常故耳此篇第二與莊子齊物論相似篇¶
　篇有序可以理推¶
是以聖人處無爲之事¶
　河曰以道治也○弼曰自然已足爲則敗¶
　也¶
行不言之教¶
　明皇曰無爲之事無事也寄以事名故云¶
<pb:KR5c0093_HFL_001-009a>¶
　處不言之教忘言也寄以教名故云行○¶
　河曰以身帥導之也¶
　雱曰聖人無心以百姓心爲心雖事而未¶
　嘗涉爲之之迹雖教而未嘗發言之之意¶
　故事以之齊教以之行而吾寂然未始有¶
　言爲之累而天下亦因得以反常復樸也¶
　夫唯無累故雖寄形陰陽之間而造化不¶
　能求彼六對者惡能擾之哉¶
萬物作而不辭¶
　眀皇曰令萬物各自得其動作而不辭謝¶
<pb:KR5c0093_HFL_001-009b>¶
　於聖人○河曰各自動也不辭謝而逆止¶
　雱曰萬物并作聖人各盡其性而無所辭¶
　以吾心空然無所去取故也茍懐去取之¶
　慮則物之萬態美惡多矣焉能不辭哉¶
生而不有¶
　河曰元氣生萬物而不有¶
爲而不恃¶
　河曰道所施爲不恃望其報也○弼曰智¶
　慧自備爲則僞也¶
功成不居¶
<pb:KR5c0093_HFL_001-010a>¶
　明皇曰令萬物各遂其生不爲已有各得¶
　所爲而不負恃如此則太平之功成矣猶¶
　當日慎一日不敢寧居○河曰功成事就¶
　退避不居其位○弼曰因物而明功自彼¶
　成故不居也○雱曰有則居居則遷矣¶
夫唯不居¶
　河曰夫唯功成不居其位¶
是以不去¶
　明皇曰夫唯不敢寧居而增修其德者則¶
　忘功而功存故不居而不去也○河曰福¶
<pb:KR5c0093_HFL_001-010b>¶
　德常在不去其身也上六句有高下長短¶
　若開一源下生百端百端之變無不動亂¶
　弼曰使功在己則功不可乆也○雱曰形¶
　名而降莫不代謝唯道無體物莫能遷聖¶
　人體道故充塞無外而未嘗有物應接萬¶
　變而未嘗有心如是則豈以適然之事攬¶
　以爲功而固有之哉夫然後離六對之境¶
　絶美惡之名越生死流處常住法也持此¶
　心以涉世則功名雖高豈有充滿之累乎¶
　　　不尚賢章第三¶
<pb:KR5c0093_HFL_001-011a>¶
不尚賢¶
　河曰賢謂世俗之賢辯口明文離道行權¶
　去質爲文也不尚者不貴之以禄不尊之¶
　以官¶
使民不爭¶
　明皇曰尚賢則有迹徇迹則爭興使賢不¶
　肖各當其分則不爭矣○河曰不爭功名¶
　反自然也○雱曰賢者出衆之稱尚之則¶
　民夸企外慕爭之端也¶
不貴難得之貨¶
<pb:KR5c0093_HFL_001-011b>¶
　河曰言人君不御好珍寳黃金棄於山珠¶
　玉捐於淵¶
使民不爲盜¶
　明皇曰難得之貨謂性分所無者求不可¶
　得故云難得夫不安本分希效所無既失¶
　性分寧非盜竊欲使物任其性事稱其能¶
　則難得之貨不貴性命之情不盜矣○河¶
　曰上化清靜下無貪人○雱曰民衣食足¶
　而性定矣妄貴難得之貨則其求無已必¶
　至爲盜蓋民之生皆由妄生分别此篇務¶
<pb:KR5c0093_HFL_001-012a>¶
　在齊物使民復性¶
不見可欲¶
　河曰放鄭聲遠佞人¶
使心不亂¶
　明皇曰既無尚賢之迹不求難得之貨是¶
　無可見之欲而心不惑亂也○河曰不邪¶
　淫○弼曰賢猶能也尚者嘉之名也貴者¶
　隆之稱也唯能是任尚之曷爲而唯用是¶
　施貴之曷爲尚賢顯名榮過其任下奔而¶
　競效能相射貴貨過用貪者競趣穿窬睹¶
<pb:KR5c0093_HFL_001-012b>¶
　齎篋没命而盜故可欲不見則心無所亂¶
　也○雱曰昩者妄見可欲所以心爲之隤¶
　亂唯聖人能知諸物皆非眞實故萬態一¶
　視而無取舍之心若然則心貧常夷物豈¶
　能亂之是以能不尚賢不貴貨也¶
是以聖人之治也¶
　河曰說聖人治國與治身同也¶
虚其心¶
　明皇曰心不爲可欲所亂則虚矣○河曰¶
　除嗜慾去亂煩○雱曰心虚則無所分別¶
<pb:KR5c0093_HFL_001-013a>¶
　此中不尚賢之義¶
實其腹¶
　明皇曰道德内充則無矜徇亦如屬饜而¶
　止不生貪求○河曰懷道抱一守五神也¶
　弼曰心懷智而腹懷食虚有智而實無知¶
　也○雱曰腹實則無所貪求此申不貴貨¶
　之義¶
弱其志¶
　明皇曰心虚則志弱○河曰知柔謙讓不¶
　處權也○雱曰志强則夸企而勝志弱則¶
<pb:KR5c0093_HFL_001-013b>¶
　無營於外此又申不尚賢之義¶
强其骨¶
　明皇曰腹實則骨强○河曰愛精重施髓¶
　滿骨堅○弼曰骨無知以幹志生事以亂¶
　雱曰骨强所以自立自立則外物不能遷¶
　此又申不貴貨之義¶
常使民無知無欲¶
　明皇曰常使人無爭尚之知無貪求之欲¶
　也○河曰反樸守淳○弼曰守其眞也　¶
　雱曰知則妄見欲則外求二者既除性情¶
<pb:KR5c0093_HFL_001-014a>¶
　定矣自不尚賢而化之可使至於無知自¶
　不貴貨而化之可使至於無欲¶
使夫知者不敢爲也¶
　明皇曰清靜化人盡無知欲適有之者令¶
　不敢爲也○河曰思慮深不輕言○弼曰¶
　知者謂知爲○雱曰智足以亂衆者禁而¶
　止之¶
爲無爲¶
　河曰不造作動因循¶
則無不治矣¶
<pb:KR5c0093_HFL_001-014b>¶
　明皇曰於爲無爲人得其性則淳化有孚¶
　矣○河曰德化厚百姓安○雱曰爲無爲¶
　非無爲也爲在於無爲而已期於復性故¶
　也竊嘗論之三代之後民無不失其性者¶
　故君子則志强而好善求賢無已小人則¶
　骨弱而慕利逐貨不厭志强則多知骨弱¶
　則多欲或有知或有欲雖所趨不同而其¶
　爲徇外傷本一也惟至人不然弱其志非¶
　所見者卑而求近以爲無所求而道自足¶
　也强其骨非以自立而爲賢將以勝利欲¶
<pb:KR5c0093_HFL_001-015a>¶
　而尊德性也夫然後名不能移利不能溺¶
　而性常定矣¶
　　　道沖章第四¶
道沖而用之¶
　河曰沖中也道匿名藏譽其用在中¶
或不盈¶
　眀皇曰言道動出沖和之氣而用生成有¶
　生成之功曾不盈滿云或似者於道不敢¶
　正言　河曰或常也道常謙虚不盈滿　¶
　雱曰道充塞無外贍足萬物而未嘗有故¶
<pb:KR5c0093_HFL_001-015b>¶
　曰或不盈若虚若實謂之沖沖者陰陽之¶
　中而以虚爲體者也道之用於物者中道¶
　之應於事者虚此方言其用故曰沖¶
淵兮似萬物之宗¶
　明皇曰泉深靜也道常生物而不盈滿妙¶
　本泉兮深靜故似爲萬物宗主　河曰道¶
　淵深不可之也似爲萬物之宗祖　雱曰¶
　道生萬物而體未嘗離物自物之散殊而¶
　觀之則似爲之宗耳淵者深而不測也人¶
　本足於此道欲體之者不可它求當挫銳¶
<pb:KR5c0093_HFL_001-016a>¶
　解紛和光同塵則當自存矣¶
挫其銳¶
　河曰銳挫也人欲銳精進取功名當挫正¶
　之法道不自見○雱曰銳挫則渾然矣銳¶
　尖之形是也¶
解其紛¶
　明皇曰道以沖和故能抑止銛利釋散紛¶
　擾若俗學求須則彌結矣○河曰紛結恨¶
　也當念道無爲以解釋○雱曰不與物講¶
　而坐觀其復則性命定而紛亂解矣¶
<pb:KR5c0093_HFL_001-016b>¶
和其光¶
　河曰言雖有獨見之明當如闇昩不當以¶
　曜亂人也○雱曰挫銳解紛則性情定而¶
　自然充實光輝矣既有光則要不異於物¶
　而與之和同易曰蒙雜不著¶
同其塵¶
　明皇曰道無不在所在常無在光在塵皆¶
　與爲一一光塵爾而非光塵也○河曰當¶
　與衆庶同垢塵不當自别殊○雱曰道乃¶
　性之常得性之常奚足珍尚故至人有道¶
<pb:KR5c0093_HFL_001-017a>¶
　而不自異於塵¶
湛兮似或存¶
　眀皇曰和光同塵而妙本不雜故湛兮似¶
　有所存○河曰言當湛然安靜故能長存¶
　而不亡○雱曰人能如上四事則道湛然¶
　存矣存而定有之則非道也似或者不可¶
　定有之謂¶
吾不知誰之子¶
　河曰老子言我不知道所從生○雱曰即¶
　今所稱道之中體蓋有所出矣雖有所出¶
<pb:KR5c0093_HFL_001-017b>¶
　而廉然無象故曰不知誰之子也¶
象帝之先¶
　明皇曰吾不知道所從生明道非生法故¶
　無父道者似在乎帝先爾帝者生物之主¶
　象似也○河曰道自在天帝之前此言道¶
　乃先天地生也○弼曰執一家之量者不¶
　能全家執一國之量者不能成國窮力舉¶
　重不能爲用故人雖知萬物治也治而不¶
　以二儀之道則不能贍也地雖形魄不法¶
　于天則不能全其寧天雖精象不能于道¶
<pb:KR5c0093_HFL_001-018a>¶
　則不能保其精沖而用之用乃不能窮滿¶
　以追實實來則溢故沖而用之又復不盈¶
　其爲無窮亦已抑矣形雖大不能累其體¶
　事雖繁不能充其量萬物舍此而求其主¶
　主其安在乎不亦淵兮似萬物之宗乎銳¶
　挫而無損紛解而不勞和光而不污其體¶
　同塵而不渝其冥其然乎似或存乎地守¶
　其形德不能過其載天脅其象德不能過¶
　其覆天地莫能及之不亦似帝之先乎帝¶
　天帝也○雱曰象有形之兆帝有物之尊¶
<pb:KR5c0093_HFL_001-018b>¶
　爲帝王矣而道更在其先¶
　　　天地不仁章第五¶
天地不仁¶
　河曰天施地化不以仁恩任自然也¶
以萬物烏芻狗¶
　明皇曰天地生萬物人最爲貴天地視之如¶
　芻草狗畜不責望其報也○河曰天地任¶
　自然無爲無造萬物自相治理故不仁也¶
　仁者必造立無施有恩有爲造立施化則¶
　物失其眞有恩有爲則物不具存物不具¶
<pb:KR5c0093_HFL_001-019a>¶
　存則不足以備哉天地不爲獸生芻而獸¶
　食芻不爲人生狗無爲然萬物而萬物各¶
　適其所用則莫不贍矣若慧由己猶未足¶
　任也○雱曰芻狗祭祀所用方其用也隆¶
　禮致敬以事之及其已事則棄而捐之等¶
　於糞壤其隆禮致敬之時非不以至誠也¶
　然而束芻爲狗耳實何足禮敬乎準不足¶
　禮敬而加禮敬者又非以爲也夫萬物各¶
　得其常生死成壞理有適然而天地獨爲¶
　之父母故不得無愛而原天地之心亦何¶
<pb:KR5c0093_HFL_001-019b>¶
　係累哉故方其愛時雖以至誠而萬物自¶
　遂實無足愛者反要其終則糞壤同歸而¶
　已豈留情乎¶
聖人不仁¶
　河曰聖人愛養萬民不以仁恩法天地行¶
　自然○雱曰仁者人也以人道愛物謂之¶
　仁彼人貌而天者仁何足以名之¶
以百姓烏芻狗¶
　明皇曰不仁者不爲仁恩也芻狗者結芻¶
　爲狗也大以守禦則有弊蓋之恩今芻狗¶
<pb:KR5c0093_HFL_001-020a>¶
　徒有狗形而無警吠之用故無情於仁愛¶
　也言天地視人亦如人視芻狗無責望爾¶
　嘗試論之曰夫至仁無親孰爲兼愛愛則¶
　不至適是偏私不獨親其親則天下皆親¶
　矣不獨子其子則天下皆子矣是則至仁¶
　之無親乃至親豈兼愛乎○河曰聖人視¶
　百姓如芻草狗畜不責望其禮意○弼曰¶
　聖人與天地合其德以百姓比芻狗也○¶
　雱曰聖人親親而仁民故獨言百姓若其¶
　道則與天地一矣而有人之形故任各異¶
<pb:KR5c0093_HFL_001-020b>¶
天地之間¶
　河曰天地之間空虚和氣流行故萬物自¶
　生人能除情欲節滋味清五臟則神明居¶
　之也¶
其猶橐籥乎¶
　明皇曰橐者鞴也籥者笛也橐之鼓風笛¶
　之運吹皆以虚而無心故能動而有應則¶
　天地之間生物無私者亦以虚而無心故¶
　也○河曰橐籥中空虚故能有聲氣○雱¶
　曰橐籥虚以應物物感則應應而不藏天¶
<pb:KR5c0093_HFL_001-021a>¶
　地之於萬物聖人之於百姓應其適然而¶
　不係累於當時不留情於既往故比橐籥¶
　之無窮也¶
虛而不屈動而愈出¶
　明皇曰橐籥虚之而不屈撓動之而愈出¶
　聲以况聖人心無偏愛則無屈撓之時應¶
　用不窮可謂動而愈出也○河曰言空虚¶
　無有用竭時動摇之益出聲氣也○弼曰¶
　橐排橐也籥樂籥也橐籥之中空洞無情¶
　無爲故虚而不得窮屈動而不可竭盡也¶
<pb:KR5c0093_HFL_001-021b>¶
　天地之中蕩然任自然故不可得而窮猶¶
　若橐籥也○雱曰虚其體也動其用也¶
多言數窮¶
　河曰多事害神多言害身口開舌舉必有¶
　禍患○雱曰非應而言則窮矣舉言則爲¶
　可知此聖人之事言而不爲者也¶
不如守中¶
　明皇曰多言而不詶故數彼窮屈兼愛則¶
　難遍便致怨憎故不如抱守中和自然皆¶
　足○河曰不如守德於中育養精神愛氣¶
<pb:KR5c0093_HFL_001-022a>¶
　希言○弼曰愈爲之則愈失之矣物樹其¶
　惡事錯其言不齊不言不理必窮之數也¶
　橐籥而守數中則無窮盡棄己任物則莫¶
　不理若橐籥有意於爲聲也則不足以供¶
　吹者之求也○雱曰守中所以應萬變¶
　　　谷神不死章第六¶
谷神不死¶
　明皇曰谷者虚而能應者也神者妙而不¶
　測者也死者休息也谷之應聲莫知所以¶
　有感則應其應如神如神之應曾不休息¶
<pb:KR5c0093_HFL_001-022b>¶
　欲明至道虚而生物妙用難名故舉谷神¶
　以爲喻說○河曰谷養也人能養神則不¶
　死也神謂五藏之神也肝藏魂肺藏魄心¶
　藏神腎藏精脾藏志五藏盡傷則五神去¶
　矣○雱曰谷應而不窮神化而不測萬物¶
　受命於我而我未嘗生未嘗死者谷神也¶
　言神則極矣而加谷者且能虚能盈而又¶
　能容以應也以其活而不敝故但稱不死¶
是謂玄牝¶
　明皇曰玄深也牝母也谷神應物沖用無¶
<pb:KR5c0093_HFL_001-023a>¶
　方深妙不窮能母萬物故寄谷神玄牝之¶
　號將明大道生畜之功○河曰言不死之¶
　道在於玄牝玄天也於人爲鼻牝地也於¶
　人爲口天食人以五氣從鼻入藏於心五¶
　藏清徹爲精神聰明音聲五性其鬼曰魂¶
　魂者雄也主出入人鼻與天通故鼻爲玄¶
　也地食人以五味從口入藏於胃五性濁¶
　辱爲形骸骨肉血脉六情其鬼曰魄魄者¶
　雌也主出入於口與地通故曰爲牝也　¶
　雱曰谷神受命而玄牝賦以自爲陰陽以¶
<pb:KR5c0093_HFL_001-023b>¶
　成天地然本一物也由其受命故曰谷神¶
　由其賦形故曰玄牝¶
玄牝之門是謂天地根¶
　明皇曰深妙虚牝能母萬物萬物由出是¶
　謂之門天地有形故資禀爲根本矣○河¶
　曰根元也言鼻口之門是乃通天地之元¶
　氣所從往來○雱曰玄牝體陰而一體之¶
　中又自有陰陽稱門者異於户也萬物由¶
　此門以出而不得見故曰玄牝之門¶
綿綿若存¶
<pb:KR5c0093_HFL_001-024a>¶
　河曰鼻口呼吸喘息當綿綿微妙若可存¶
　復若無有○雱曰綿綿引而不絶之謂神¶
　牝生生不盡而若有若無不可定有¶
用之不勤¶
　明皇曰虚牝之用綿綿微妙應用若存其¶
　用無心故不勤勞矣○河曰用氣當寬舒¶
　不當急疾勤勞也○弼曰谷神谷中央無¶
　谷也無形無影無逆無違處卑不動守靜¶
　不衰谷以成而不見其形此至物也處卑¶
　而不可得名故謂之天地之根綿綿若存¶
<pb:KR5c0093_HFL_001-024b>¶
　用之不勤門玄牝之所由也本其所由與¶
　極同體故謂之天地之根也欲言存邪則¶
　不見其形欲言亡邪萬物以之生故綿綿¶
　若存也無物不成用而不勞也故曰用而¶
　不勤也○雱曰動而愈出何勤之有¶
¶
¶
¶
道徳眞經集註卷之一¶
¶
