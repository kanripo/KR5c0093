# -*- mode: mandoku-view; -*-
#+DATE: 2015-08-29 00:20:06.896248
#+TITLE: 道德真經集注
#+PROPERTY: DZID  DZ0706
#+PROPERTY: SOURCE  正統道藏，三家本，1988，13—1 十卷（六、七、八卷原缺） 洞神部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5c0093_SJB_010-130093a>
#+PROPERTY: JUAN 10
#+PROPERTY: ID KR5c0093
<pb:KR5c0093_HFL_010-001a>¶
道德眞經集註卷之十　　　　　　恃三¶
　　　　明皇河上公王弼王雱註¶
　　　用兵有言章第六十九¶
用兵有言¶
　明皇曰老君傷時王殘人於兵故託古以¶
　陳戒有言者謂下句○河曰陳用兵之道¶
　老子疾時用兵故託此設其義也¶
吾不敢爲主¶
　河曰主先也不敢先舉兵¶
而爲客¶
<pb:KR5c0093_HFL_010-001b>¶
　河曰客者和而不倡用兵當承天而後動¶
　雱曰造攻自嗚條爲兵主者也朕載自亳¶
　爲客者也¶
不敢進寸而退尺¶
　明皇曰主有動作則生事而貪無營爲則¶
　以慈自守自守則全勝生事則敗亡進雖¶
　少不能無事退雖多不失謙讓故不敢進¶
　於寸而退於尺○河曰侵人境界利人財¶
　寳爲進閉門守城爲退○雱曰不勇於殺¶
　伐¶
<pb:KR5c0093_HFL_010-002a>¶
是謂行無行¶
　明皇曰爲客退尺不與物爭雖行應敵與¶
　無行同矣○河曰彼遂不止爲天下賊雖¶
　行誅之不行執也○弼曰彼遂不止○雱¶
　曰至仁之兵有征無戰與無行同¶
攘無臂¶
　明皇曰攘臂所以表怒善戰不怒故若無¶
　臂可攘○河曰雖欲大怒若無臂可攘也¶
仍無敵¶
　明皇曰仍引也引敵者欲爭不爭故若無¶
<pb:KR5c0093_HFL_010-002b>¶
　敵可引○河曰雖欲仍引之心若無敵可¶
　仍也○弼曰行謂行陳也言以謙退哀慈¶
　不敢爲物先用戰猶行無行攘無臂執無¶
　兵仍無敵也言無與之抗也¶
執無兵¶
　明皇曰執兵所以表殺今以慈爲主故雖¶
　執兵與無兵同○河曰雖欲執持之若無¶
　兵刃可持用也何者傷彼之民罹罪於天¶
　遭不道之君愍忍喪之痛也○雱曰雖有¶
　戰之名前無敵者故與不戰同¶
<pb:KR5c0093_HFL_010-003a>¶
禍莫大於輕敵¶
　河曰夫禍亂之害莫大於欺輕敵人侵取¶
　不休輕戰貪財¶
輕敵則幾喪吾寳¶
　明皇曰爲禍之大莫大於輕侮敵人輕侮¶
　敵人者則殆喪吾以慈之寳○河曰幾近¶
　也寳身也欺輕敵人近喪身也○弼曰言¶
　吾哀慈謙退非欲以取强無敵於天下也¶
　不得已而卒至於無敵斯乃吾之所以爲¶
　大禍也寳三寳也故曰幾亡吾寳○雱曰¶
<pb:KR5c0093_HFL_010-003b>¶
　兵凶器也仁人之兵雖所向無前而不敢¶
　輕敵輕敵則喪其慈喪慈則有不勝也¶
故抗兵相加¶
　河曰兩敵戰也¶
哀者勝矣¶
　明皇曰抗舉也兩國舉兵以相加則慈哀¶
　於人者勝○河曰哀者慈仁士卒不遠於¶
　死○弼曰抗舉也若當也哀者必相惜而¶
　不趣利避害故必勝○雱曰哀憐之心慈¶
　也慈故能勇所以勝一本作相若亦通若¶
<pb:KR5c0093_HFL_010-004a>¶
　之言兵力相敵也竊嘗論之書曰威克厥¶
　愛允濟又曰朂哉夫子尚桓桓亦何哀之¶
　有而老子之言兵獨常如此者論兵之道¶
　也彼則兵之事也聖人豈異意哉而不同¶
　者時而已矣¶
　　　吾言甚易知章第七十¶
吾言甚易知甚易行¶
　明皇曰老君云吾所說言契理故易知簡¶
　事故易行○河曰老子言吾所言省而易¶
　知約而易行也¶
<pb:KR5c0093_HFL_010-004b>¶
而天下莫能知莫能行¶
　明皇曰天下之人滯言而不悟煩事而不¶
　約故莫能知莫能行○河曰人惡柔弱好¶
　剛强也○弼曰可不出户窺牖而知故曰¶
　甚易知也無爲而成故曰甚易行也惑於¶
　躁欲故曰莫之能知也迷於榮利故曰莫¶
　之能行也○雱曰聖人順性命之至以爲¶
　教言不煩而簡事不奇而常反身則知率¶
　性則合苟欲知之行之不亦甚易乎凡天¶
　下之難事皆起於舍本逐末與妄爲構故¶
<pb:KR5c0093_HFL_010-005a>¶
　内外交亂奇物滋出而智不能勝也夫唯¶
　異此則一辭可盡雖甚易知甚易行而莫¶
　能知莫能行者用心於末而務奇與難故¶
　爾一本作人莫之能知能行¶
言有宗事有君¶
　明皇曰言者在理理得而言忘故言以無¶
　言爲宗事者在功功成而不宰故事以無¶
　事爲君也○河曰我所言有宗祖根本事¶
　有君臣上下世人不知者非我之無德心¶
　與我反○弼曰宗萬物之宗也君萬事之¶
<pb:KR5c0093_HFL_010-005b>¶
　主也○雱曰言以理爲歸事以道爲主知¶
　理與道則言與事雖多無難知者也¶
夫唯無知是以不吾知也¶
　明皇曰夫唯俗人無了悟之知是以不知¶
　我無言無事之教○河曰夫唯世人也是¶
　我德之闇不見於外窮微極妙故無知也¶
　弼曰以其言有宗事有君之故故有知之¶
　人不得不知之也○雱曰所知非至理則¶
　所謂知者非知也自以爲知而不知聖人¶
　則可謂知乎¶
<pb:KR5c0093_HFL_010-006a>¶
知我者希則我貴矣¶
　明皇曰了知我忘知之意者希少則我不¶
　言之教者至貴○河曰希少也唯達道者¶
　乃能知我故爲貴也○弼曰唯深故知之¶
　者希也知我益希我亦無匹故曰知我者¶
　希則我貴也○雱曰道大則知者少歷萬¶
　世而知者一人是旦暮遇之也一本作則¶
　我者貴¶
是以聖人被褐懷玉¶
　明皇曰彼褐者晦其外懷玉者明其内故¶
<pb:KR5c0093_HFL_010-006b>¶
　知我者希爾○河曰彼褐者薄外懷玉者¶
　厚内匿寳藏德不以示人也○弼曰彼褐¶
　者同其塵懐玉者寳其眞也聖人之所以¶
　難知以其同塵而不殊懐玉而不渝故難¶
　知而爲貴也○雱曰豈辨以相示乎¶
　　　知不知章第七十一¶
知不知尚矣¶
　河曰知道言不知是乃德之上○雱曰不¶
　識不知眞知之極¶
不知知病矣¶
<pb:KR5c0093_HFL_010-007a>¶
　明皇曰了法性空本非知法於知忘知是¶
　德之上不知知法本性是空於知强知是¶
　行之病○河曰不知道言知是乃德之病¶
　弼曰不知知之不足任則病也○雱曰道¶
　不可知且不足知而彼乃昭然有知是未¶
　嘗知道也未嘗知道而自以爲知則是妄¶
　見一切耳其病大矣¶
夫唯病病是以不病¶
　明皇曰夫唯能病强知之病是以不爲强¶
　知所病○河曰夫唯能病若衆人有强知¶
<pb:KR5c0093_HFL_010-007b>¶
　之病是以不自病¶
聖人之不病以其病病¶
　河曰聖人無此强知之病者以其常若衆¶
　人有此病也¶
是以不病¶
　明皇曰唯聖人所以不病者以其病衆生¶
　强知之病是以不病○河曰以此非人也¶
　故不自病夫聖人懷通達之知托於不知¶
　者欲使天下質樸忠正各守純性小人不¶
　知道意而妄行强知之事以自顯著内傷¶
<pb:KR5c0093_HFL_010-008a>¶
　精神滅壽消年也○弼曰病病者知所以¶
　爲病○雱曰病而不自知病者終莫悟矣¶
　　　民不畏威章第七十二¶
民不畏威則大威至矣¶
　明皇曰有威而可畏謂之威言人於小有¶
　畏拙於慎微則至於大可畏○河曰威害¶
　也人不畏小害則大害至謂死亡也畏之¶
　者當愛精神承天順地也○雱曰民樸而¶
　生厚則畏威上失其道多乎有爲以小其¶
　道塞其生故民巧僞彫薄而威不能服也¶
<pb:KR5c0093_HFL_010-008b>¶
　夫如是則天誅所加禍亂將起故曰大威¶
　至¶
無狹其所居¶
　明皇曰神所居者心也無狹者除情去欲¶
　使虚而生白○河曰謂心居神當寬柔不¶
　當急狹也¶
無厭其所生¶
　明皇曰身所生者神也無厭者少思寡欲¶
　使不勞倦○河曰人所以生者爲有精神¶
　託空虚喜清靜飲食不節忽道念色邪僻¶
<pb:KR5c0093_HFL_010-009a>¶
　滿腹爲伐本厭神○弼曰清靜無爲謂之¶
　居謙後不盈謂之生雖其清靜行其躁欲¶
　棄其謙後任其威權則物擾而民僻威不¶
　能復制良民不能堪其威則上下大潰矣¶
　天誅將至故曰民不畏威則大威至無狹¶
　其所居無厭其所生言威力不可任也○¶
　雱曰民性本自廣大流通而世教下衰不¶
　能使之復樸乃蹙其居之廣而使狹厭其¶
　生之通而使塞夫唯狹其居故民不淳而¶
　偽唯厭其生故民不厚而薄狹聖人不然¶
<pb:KR5c0093_HFL_010-009b>¶
　使民逍遥乎天下之廣居而各遂其浩然¶
　之性則其有干威者乎莊子曰狶韋氏之¶
　國黃帝之囿堯舜之宫湯武之室此明世¶
　世下衰漸狹其居也彼聖人豈有優劣乎¶
　而居乃漸狹者所遭之時則然也¶
夫唯不厭¶
　弼曰不自厭也¶
是以不厭¶
　明皇曰夫唯人不厭神是以神亦不厭人¶
　河曰夫唯獨不厭精神之人洗心濁垢恬¶
<pb:KR5c0093_HFL_010-010a>¶
　怡無欲則精神居之不厭也○弼曰不自¶
　厭是以天下莫之厭○雱曰上不自厭其¶
　生而盡性故民亦得盡性也莊子曰不厭¶
　其天此之謂也厭者天厭之厭¶
是以聖人自知¶
　河曰自知已之得失¶
不自見¶
　河曰不自顯見德美於外故之於内○弼¶
　曰不自見其所知以耀光行藏也¶
自愛¶
<pb:KR5c0093_HFL_010-010b>¶
　河曰自愛其身以保精氣¶
不自貴¶
　明皇曰自知其身防可畏之事自愛其身¶
　無厭神之咎不自見其能以犯患不自貴¶
　其身以聚怨也○河曰不自貴高榮名於¶
　世○弼曰自貴則物狹厭居生○雱曰自¶
　見則矜我自貴則賤物此所以自狹其居¶
　自厭其生亦以狹民之居厭民之生也自¶
　知則明乎性而不爲妄自愛則保其身而¶
　不爲非夫然則豈至於干天之威也¶
<pb:KR5c0093_HFL_010-011a>¶
故去彼取此¶
　明皇曰去彼見貴取此知愛○河曰去彼¶
　自見自貴取此自知自愛¶
　　　勇於敢章第七十三¶
勇於敢則殺¶
　河曰勇敢有爲則殺身也○弼曰必不得¶
　其死也¶
勇於不敢則活¶
　明皇曰敢謂果敢言人勇於果敢從事則¶
　失於謙柔退讓必害於身故云則殺不敢¶
<pb:KR5c0093_HFL_010-011b>¶
　者則可以活身矣○河曰勇於不敢有爲¶
　則活其身○弼曰必濟命也○雱曰勇敢¶
　者任氣生事輕死以徇其所爲以事爲道¶
　者也勇不敢者迫而後動不先物以爭功¶
　以道爲事者也¶
此兩者¶
　河曰謂敢與不敢也¶
或利或害¶
　河曰活身爲利殺身爲害○弼曰俱勇而¶
　所施者異利害不同故曰或利或害也　¶
<pb:KR5c0093_HFL_010-012a>¶
　雱曰人之所利天實害之故曰天之君子¶
　人之小人人以爲小人則固流俗之所後¶
　也而天實先之¶
天之所惡¶
　河曰惡有爲也¶
孰知其故¶
　明皇曰兩者敢與不敢也或有也能知不¶
　敢者有利敢者有害當須勇於不敢此勇¶
　敢之人動有灾害乃天之所惡孰能知其¶
　故哉○河曰誰能知天意之故而不犯○¶
<pb:KR5c0093_HFL_010-012b>¶
　雱曰下愚小智但見衆人之所利而不知¶
　天所惡也故下文明天道之所以然當視¶
　以爲法¶
是以聖人猶難之¶
　明皇曰聖人猶難爲勇敢之事○河曰言¶
　聖人之明德猶難者勇敢况無聖人之德¶
　而欲行之乎○雱曰聖人與天合德尚不¶
　敢輕諾多易也¶
天之道不爭而善勝¶
　明皇曰此下言天道謙虚以戒人事勇敢¶
<pb:KR5c0093_HFL_010-013a>¶
　天不與物爭四時盈虚物無違者故善於¶
　勝○河曰天不與人爭貴賤而人自畏之¶
　弼曰夫唯不爭故天下莫能與之爭○雱¶
　曰天爲群物之父豈與赤子爲敵乎此所¶
　以善勝也¶
不言而善應¶
　明皇曰天何言哉福善禍淫曾無差忒故¶
　云善應○河曰天不言萬物自動以應時¶
　弼曰順則吉逆則凶不言而臨應也○雱¶
　曰天何言哉四時行焉百物生焉福善禍¶
<pb:KR5c0093_HFL_010-013b>¶
　淫酬酢萬變無一不至¶
不召而自來¶
　明皇曰天道不召物所從已物不能違自¶
　來順天爾○河曰天不呼召萬物皆負陰¶
　而向陽○弼曰處下則物自歸○雱曰見¶
　召於人臣子之道天爲君父敦能制之運¶
　至則來非有召也¶
坦然而善謀¶
　明皇曰天道玄遠繟然寬大垂象示變人¶
　可則之故云善謀也○河曰繟寬也天道¶
<pb:KR5c0093_HFL_010-014a>¶
　雖寬博善謀慮人事修善行惡各蒙其報¶
　也○弼曰垂象而見吉凶先事而設誡安¶
　而不忘危未兆而謀之故日坦然而善謀¶
　也○雱曰常易故坦然知險故善謀一本¶
　作繟然¶
天網恢恢疏而不失¶
　明皇曰天之網羅雖恢恢疏遠刑淫賞善¶
　毫分不失○河曰天所網羅恢恢其大雖¶
　疏遠司察人善惡無有所失○雱曰天任¶
　理而不任意其禍福也付之自爲如木有¶
<pb:KR5c0093_HFL_010-014b>¶
　華還當結實豈或開而結之哉而無一不¶
　如法者今世之人多疑禍福之應誡以小¶
　智自私任意而不知理故但見一曲而不¶
　覩夫大致也故知此道也則世間善惡禍¶
　福隨其器之大小各有遲速之度要當報¶
　之無有免者且聖人爲政尚貴悶悶誠使¶
　天道之大而察察其意則其報復也豈能¶
　周乎¶
　　　民常不畏章第七十四¶
民常不畏死¶
<pb:KR5c0093_HFL_010-015a>¶
　河曰治國者刑罰酷深民不聊生故不畏¶
　死也治身者嗜欲傷神貪財殺身民不知¶
　畏之也¶
奈何以死懼之¶
　明皇曰縱放情欲動之死地習以爲常常¶
　無畏者人君當以清靜化之奈何更立刑¶
　法以誅殺恐懼之乎○河曰人君當寬刑¶
　罰教民去情欲奈何設刑法以死懼之○¶
　雱曰上失其道俗彫民困民無所賴生以¶
　扺冒法禁而上猶以死懼之然則所殺雖¶
<pb:KR5c0093_HFL_010-015b>¶
　多亂終不止則秦以下是也¶
若使民常畏死¶
　河曰當除己之所殘剋教民去利欲也¶
而爲奇者吾得執而殺之孰敢¶
　明皇曰若使民人皆從清靜之化不敢溺¶
　情縱欲常畏於死而獨爲奇詐者假令吾¶
　勢得執殺此奇詐之人孰敢即殺故下文¶
　云○河曰以道教民而民不從反爲奇巧¶
　乃應王法執而殺之誰敢有犯者老子傷¶
　時王不先道德化之而先刑罰○弼曰詭¶
<pb:KR5c0093_HFL_010-016a>¶
　異亂群謂之奇也○雱曰好生之德洽于¶
　民心而民重死然後刑行而物服矣¶
常有司殺者殺¶
　明皇曰如此奇詐之人天網不失是常有¶
　天之司殺者殺之○河曰司殺者天居高¶
　臨下司察人過天網恢恢疏而不失也¶
而代司殺是代大匠斲¶
　明皇曰人君好自執殺必不得天理是猶¶
　拙夫代大匠斲木○河曰天道至明司殺¶
　有常猶春生夏長秋收冬藏斗杓運移以¶
<pb:KR5c0093_HFL_010-016b>¶
　節度行之人君欲代殺之是猶拙夫代大¶
　匠斲木勞而無功也○雱曰君尊臣卑各¶
　有常分君以無爲而任道臣以有爲而治¶
　事道之與事相去遠矣故典獄則有司殺¶
　治木則有大匠君不與焉仰成而已世皆¶
　知代斲之非而不悟代殺之失莊子曰上¶
　亦有爲也下亦有爲也是上與下同德傳¶
　曰舜何爲哉恭己正南面而已道實兼事¶
　故君得兼臣然君而事事失其所以爲君¶
　矣臣之事事而殺伐尤爲非道故深言之¶
<pb:KR5c0093_HFL_010-017a>¶
　蓋經稱不以兵强天下而猶曰以道佐主¶
　者誠以以道爲主則豈暇議彼哉一本而¶
　作夫¶
夫代大匠斲希有不傷其手矣¶
　明皇曰拙夫代斲豈但傷材亦自傷其手¶
　人君任刑代彼司殺豈唯殘害百姓抑亦¶
　自喪天和也○河曰人君行刑罰猶拙人¶
　代大匠斲則方圓不得其理還自傷代天¶
　殺者夫紀綱不得其紀綱還受其殃也○¶
　弼曰爲逆順者之所惡忿也不仁者人之¶
<pb:KR5c0093_HFL_010-017b>¶
　所疾也故曰常有司殺也○雱曰代斲傷¶
　手而已代殺乃失其道也一本無有字¶
　　　民之飢章第七十五¶
民之飢以其上食稅之多也¶
　河曰人民所以飢寒者以其君上税食下¶
　太多¶
是以飢¶
　明皇曰天下之民所以飢之不足者以其¶
　君上食用賦税之太多故爾○河曰民皆¶
　化上爲貪叛道違德故飢○雱曰張官職¶
<pb:KR5c0093_HFL_010-018a>¶
　禄制禮用財將以富民也而費多增税末¶
　盛本衰適使之飢而已一本無也字¶
民之難治以其上之有爲也¶
　河曰民之不可治者以君上多欲好有爲¶
　也¶
是以難治¶
　明皇曰天下之人所以難理化者以其君¶
　上之有爲則多難多難則詐興是以難理¶
　河曰是以其民化上有爲情偽難治○雱¶
　曰任察生事將以治民而人困俗彫巧僞¶
<pb:KR5c0093_HFL_010-018b>¶
　彌岀愈難治矣觀上古與後世即其驗也¶
人之輕死以其求生之厚也¶
　河曰人民輕犯死者以其求生活之道太¶
　厚貪利以自危¶
是以輕死¶
　明皇曰天下之人所以輕其死者以其違¶
　分求生太厚之故是以輕死○河曰以求¶
　生太厚之故輕入死地也○雱曰生者不¶
　有其生則生常全既過於厚則求欲無已¶
　觸刑陷險視死輕矣此三者皆以其求害¶
<pb:KR5c0093_HFL_010-019a>¶
　其所以求蓋明無爲之理¶
唯無以生爲者是賢於貴生也¶
　明皇曰自然之分足則生全若養過其分¶
　則生亡矣故夫唯無以厚其生爲者是賢¶
　於矜貴其生○河曰夫唯獨無以生爲務¶
　者爵禄不干於意財利不入於身天子不¶
　得臣諸侯不得使則賢於貴生也○弼曰¶
　言民之所以僻治之所以亂皆由上不由¶
　其下也民從上也疑此非老子之所作○¶
　雱曰厚生必至於輕死唯無以生爲乃常¶
<pb:KR5c0093_HFL_010-019b>¶
　全矣貴生者但賢於輕死未若無以生爲¶
　之至也此篇三事但明其一則餘二可知¶
　也¶
　　　人之生章第七十六¶
人之生也柔弱¶
　河曰人生含和氣抱精神故柔弱也¶
其死也堅强¶
　河曰人死和氣竭精神亡故堅强也¶
草木之生也柔脆¶
　河曰和氣存也¶
<pb:KR5c0093_HFL_010-020a>¶
其死也枯稿¶
　河曰和氣去也¶
故堅强者死之徒也柔弱者生之徒也¶
　明皇曰生之柔弱和氣全也死之堅强和¶
　氣散也欲眀守柔弱者全生保年爲强梁¶
　者喪身失性○河曰以其上二事觀之知¶
　堅强者死柔弱者生也¶
是以兵强則不勝¶
　明皇曰見哀者勝故知恃强者必敗○河¶
　曰强大之兵輕戰樂殺毒流怨結衆弱爲¶
<pb:KR5c0093_HFL_010-020b>¶
　一强故不勝○弼曰强兵以暴於天下者¶
　物之所惡也故必不得勝○雱曰善勝者¶
　積小不勝以爲大勝今此以强爲德則其¶
　事必弱也¶
木强則共¶
　明皇曰本强大故處於下枝條柔弱共生¶
　於上蓋取其柔弱者在上强梁者在下故¶
　下文云○河曰木强大枝葉共生其上也¶
　弼曰物所加也○雱曰伐而共之¶
故堅强居下¶
<pb:KR5c0093_HFL_010-021a>¶
　弼曰大之本也¶
柔弱處上¶
　河曰興物造功大木處下小物處上大道¶
　抑强扶弱自然之效○弼曰枝條是也○¶
　雱曰竊嘗論之陰陽道也陰先而陽後天¶
　地物也天尊而地卑故語德則柔弱足以¶
　勝剛强計事則剛强足以制柔弱世之人¶
　覩事而不明乎德故所謂强者常至於與¶
　死爲徒也一本作强大處下¶
　　　天之道章第七十七¶
<pb:KR5c0093_HFL_010-021b>¶
天之道其猶張弓乎¶
　明皇曰天道玄遠非喻不明故舉張弓以¶
　彰其用○河曰天道闇昩舉物類以爲喻¶
　也¶
高者抑之下者舉之有餘者損之不足者與¶
之¶
　明皇曰張弓如此乃能命中是猶天道虧¶
　盈益謙欲令人君法天字人故示抑高舉¶
　下之道○河曰言張弓和調之如是乃可¶
　用夫抑高舉下損强益弱天之道也¶
<pb:KR5c0093_HFL_010-022a>¶
天之道損有餘補不足¶
　河曰天道損有餘而益謙常以中和爲上¶
　也○雱曰天道任理故均一本補作與¶
人之道則不然¶
　河曰人道則與天道反也○弼曰與天地¶
　合德乃能包之如天之道如人之量則各¶
　有其身不得相均如唯無身無私乎自然¶
　然後乃能與天地合德¶
損不足以奉有餘¶
　明皇曰天道平施裒多益寡人則違天翻¶
<pb:KR5c0093_HFL_010-022b>¶
　損不足○河曰世俗之人損貧以奉富奪¶
　弱以益强也○雱曰人道任情故不均¶
孰能損有餘而奉不足於天下者其唯道乎¶
　明皇曰誰能以已之有餘奉與天下之不¶
　足乎獨有道者能爾○河曰言誰能居有¶
　餘之位自省爵禄以奉天下不足者乎唯¶
　有道之君能行也○雱曰有道者與天合¶
　道一本云孰能以有餘奉天下唯有道者¶
是以聖人爲而不恃¶
　明皇曰聖人法天稱物均施施平於物而¶
<pb:KR5c0093_HFL_010-023a>¶
　不恃其功○河曰聖人爲德施不恃其報¶
　也¶
功成不居¶
　明皇曰推功於物不處其成○河曰功成¶
　事就不處其位○雱曰一本居作處字¶
其不欲見賢耶¶
　河曰不欲使人知已之賢匿功不居榮名¶
　畏天損有餘也○雱曰恃爲處功則見賢¶
　見賢則有餘是招損之道也一本無邪字¶
　　　天下柔弱章第七十八¶
<pb:KR5c0093_HFL_010-023b>¶
天下莫柔弱於水¶
　河曰圓中則圓方中則方擁之則止决¶
　則行¶
而攻堅彊者莫之能先¶
　河曰水能懷山襄陵磨鐵消銅莫能勝水¶
　而成功也¶
其無以易之也¶
　河曰夫攻堅强無以易於水○雱曰水方¶
　圓曲直隨物萬變而初不易已此所以終¶
　能勝物也夫玉石堅强矣而持以攻物有¶
<pb:KR5c0093_HFL_010-024a>¶
　時而碎者以其可易耳一本云天下柔弱¶
　莫過於水¶
弱之勝彊¶
　河曰水能滅火陰能消陽¶
柔能勝剛¶
　河曰舌柔齒剛齒先舌亡¶
天下莫不知¶
　河曰知柔弱者長久剛强者折傷也¶
而莫之能行¶
　明皇曰柔弱之道勝於剛强天下未有不¶
<pb:KR5c0093_HFL_010-024b>¶
　知者知有此道不能行也○河曰耻謙卑¶
　好强梁○雱曰得一者寡一本作故柔勝¶
　剛弱勝强¶
是以聖人言¶
　河曰謂下事也¶
受國之垢是謂社稷主¶
　河曰君能受國之垢濁者若江海不逆小¶
　流則能長保其社稷爲一國君主也○雱¶
　曰垢未若不祥之甚故但爲社稷主¶
受國之不祥是謂天下王¶
<pb:KR5c0093_HFL_010-025a>¶
　明皇曰引萬方之罪是受國之垢濁稱孤¶
　寡不穀是受國之不祥其德如此則社稷¶
　有奉故天下之人歸往矣○河曰君能引¶
　過自與代民受不祥之殃則可以王有天¶
　下○雱曰聖人所以能柔弱者體水以爲¶
　德也受垢不祥其納污受辱之義乎此可¶
　謂智者道爾¶
正言若反¶
　明皇曰受國之垢爲社稷主受國不祥爲¶
　天下王是必正言初若反俗故云正言若¶
<pb:KR5c0093_HFL_010-025b>¶
　反○河曰此乃正直之言世人不知以爲¶
　反言○雱曰反於小知之近情而合於大¶
　道之至正¶
　　　和大怨章第七十九¶
和大怨者¶
　明皇曰與身爲怨對之大者情欲也和謂¶
　調和也此言人君欲以言教調和百姓使¶
　無情欲故曰和大怨○河曰殺人者死傷¶
　人者刑以相和報¶
必有餘怨¶
<pb:KR5c0093_HFL_010-026a>¶
　明皇曰立教化人不能無迹斯迹之弊還¶
　與爲怨故曰必有餘怨○河曰任刑者夫¶
　人情必有怨及於良人也○弼曰不明理¶
　其契以致大怨已至而德以和之其傷不¶
　復故必有餘怨也○雱曰上禮爲之而莫¶
　之應則攘臂而仍之天下始有怨矣既不¶
　能反常復本而方乃以聯合歡則怨必彌¶
　起¶
安可以爲善¶
　明皇曰既有餘怨則不可以爲善○河曰¶
<pb:KR5c0093_HFL_010-026b>¶
　言一人呼嗟則失天心安可以和怨爲善¶
　也○雱曰意若爲善而不善之本也¶
是以聖人執左契¶
　河曰古者聖人執左契合符信也無文書¶
　法律刻契合符以爲信也○弼曰左契者¶
　防怨之所由生也¶
而不責於人¶
　明皇曰左契者心也心爲陽藏與前境契¶
　合故謂之左契爾聖人知立教則必有迹¶
　有迹則是餘怨故執持此心使令清靜下¶
<pb:KR5c0093_HFL_010-027a>¶
　人化之則無情欲不煩誅責自契無爲○¶
　河曰但刻契之信下責人以他事也○雱¶
　曰左契取於人右契取人左無事而右主¶
　權故古者分契之法如此也聖人執左契¶
　不從事於物而物自來合吾應其合者爾¶
　所謂感而遂通天下之故也然則聖人常¶
　受天下之責而無責人之心是以終無怨¶
　莊子曰以得爲在人以失爲在已湯曰萬¶
　方有罪罪在朕躬此之謂也記曰獻牛馬¶
　者操右契蓋獻者并劵以進是知左契乃¶
<pb:KR5c0093_HFL_010-027b>¶
　受責者之所執史記曰操右劵以責事¶
　故有德司契¶
　河曰有德之君司察契信而已○弼曰有¶
　德之人念思其契不令怨生而後責於人¶
　也○雱曰下從事於物而應物之合者¶
無德司徹¶
　明皇曰司主也徹通也言有德之君主司¶
　心契則人自化無德之主則將立法以通¶
　於人爲法之弊故未爲善○河曰無德之¶
　君背其契信司人所失○弼曰徹司人之¶
<pb:KR5c0093_HFL_010-028a>¶
　過也○雱曰徹通也物物求通其塞多矣¶
天道無親常與善人¶
　明皇曰司契則清靜立法則凋殘皇天無¶
　親唯德是輔故人君者常思化淳於無爲¶
　不可立法而生事○河曰天道無有親疏¶
　唯與善人則與司契者也○雱曰唯天無¶
　親但善則與之明天與聖人同道也¶
　　　小國寡民章第八十¶
小國寡民¶
　河曰聖人雖治大國猶以爲小儉約不奢¶
<pb:KR5c0093_HFL_010-028b>¶
　泰民雖衆猶若寡少不敢勞之也○弼曰¶
　國既小民又寡尚可使反古况國大民衆¶
　乎故舉小國而言也○雱曰小制國寡聚¶
　民則淳厚蓋國大民衆則利害相摩巧僞¶
　日生觀都邑與聚落之民質詐殊俗則其¶
　驗也¶
使民有什伯之器而不用也　¶
　明皇曰什仵也伯長也此章明人含淳和¶
　無所求及適有人材器堪爲什仵伯長者¶
　亦無所用之矣○河曰使民各長部曲什¶
<pb:KR5c0093_HFL_010-029a>¶
　伯貴賤不相犯也器謂農人之器而不用¶
　徵召奪民良時也○弼曰言使民雖有什¶
　伯之器而無所用之當何患不足也○雱¶
　曰十人所共謂之什器百人所共謂之百¶
　器清靜之治務使民各遂其生理而不妄¶
　興作終無連群聚衆之事故雖器有什伯¶
　而不用也¶
使民重死¶
　河曰君能爲民興利除害各得其所則民¶
　重死而貪生也¶
<pb:KR5c0093_HFL_010-029b>¶
而不遠徙¶
　明皇曰少思寡欲不輕用其生敦本無求¶
　故不遠遷徙也○河曰政令不煩則民安¶
　其業故不遠遷徙離其常處○弼曰使民¶
　不用惟身是寳不貪貨賂故各安其居重¶
　死而不遠徙也○雱曰樂生遂性故重死¶
　安土無求故不遠徙無道之世質薄事多¶
　而利欲勝乎好生末盛本衰而貪求在乎¶
　分外故觸刑陷險如履平地而車轍足迹¶
　交於四方此亦亂之極也¶
<pb:KR5c0093_HFL_010-030a>¶
雖有舟輿無所乘之¶
　河曰清靜無爲不作煩華不好出入遊娛¶
　也¶
雖有甲兵無所陳之¶
　河曰無怨惡於天下○雱曰民自足於性¶
　分之内則無遠遊交戰之患¶
使民復結繩而用之¶
　明皇曰舟輿所以利遷徙甲兵所以徇攻¶
　戰兩者無欲故無所乘陳反樸還淳復歸¶
　于三皇結繩之用矣○河曰去文反質信¶
<pb:KR5c0093_HFL_010-030b>¶
　無欺也○雱曰事簡民淳故無用文契¶
甘其食¶
　明皇曰不貪滋味故所食常甘○河曰甘¶
　其蔬食不思食百牲也¶
美其服¶
　明皇曰不事文綉故所服皆美○河曰美¶
　其惡衣不貴五色○雱曰甘食美服無事¶
　而富也¶
安其俗¶
　明皇曰不飾棟宇故所居則安○河曰安¶
<pb:KR5c0093_HFL_010-031a>¶
　其茅茨不好文飾之屋¶
樂其業¶
　明皇曰不澆淳樸故其俗可樂○河曰樂¶
　其質樸之俗不轉移也¶
鄰國相望鷄犬之聲相聞¶
　明皇曰言其近○河曰相去近也○雱曰¶
　人遂其生故繁息而樂¶
使民至老死不相往來¶
　明皇曰無求之至○河曰其無情欲○弼¶
　曰無所求欲○雱曰近而不交無求於外¶
<pb:KR5c0093_HFL_010-031b>¶
　也此盡性之治故民亦盡其性竊嘗考論¶
　語孟子之終篇皆稱堯舜禹湯聖人之事¶
　業蓋以爲舉是書而加之政則其效可以¶
　爲比也老子大聖人也而所遇之變適當¶
　反本盡性之時故獨明道德之意以收斂¶
　事物之散而一之於樸誠舉其書以加之¶
　政則化民成俗此篇其效也故經之義終¶
　焉楊子雲爲法言亦終乎唐虞之言蓋有¶
　法乎孔孟與此書也然子雲之說誠得施¶
　於天下亦何足以與乎聖人之業可謂有¶
<pb:KR5c0093_HFL_010-032a>¶
　其意矣而言之過也一本無使字¶
　　　信言不美章第八十一¶
信言不美¶
　明皇曰信言者聖教也信實之言不韵於¶
　俗故不美○河曰信言者如其實不美者¶
　樸且質也○弼曰實在質也○雱曰信言¶
　要於道道之出言淡乎無味何美之有¶
美言不信¶
　明皇曰美言者代教也甘美之言動合於¶
　俗故不信○河曰滋美之言者孳孳華詞¶
<pb:KR5c0093_HFL_010-032b>¶
　不信者飾僞多空虚也○弼曰本在樸也¶
　雱曰離道而語事物故雖足以美淺聞之¶
　聽而非至論也且言者風波也何以美爲¶
善者不辯¶
　明皇曰善者在行無辯說○河曰善者以¶
　道修身不綵文也○雱曰言近指遠不假¶
　繁辭¶
辯者不善¶
　明皇曰巧滯辯說故不善○河曰辯者巧¶
　言也不善者舌致患也土有玉掘其山水¶
<pb:KR5c0093_HFL_010-033a>¶
　有珠濁其淵辯口多言亡其身○雱曰言¶
　以明道而已要不煩何用多說孔子曰辭¶
　達而已¶
知者不博¶
　河曰知者謂知道之士不博者守一元也¶
　弼曰極在一也○雱曰極當在乎至微何¶
　事於博¶
博者不知¶
　明皇曰知者了悟也博者多聞也○河曰¶
　博者多見聞不知者失眞要也○雱曰溺¶
<pb:KR5c0093_HFL_010-033b>¶
　乎事物之衆而不能反約愚之甚者安在¶
　乎有知¶
聖人無積¶
　明皇曰積者執言滯教有所積聚也聖人¶
　了言忘言悟教遺教一無執滯故云不積¶
　弼曰無私自有唯善是與任物而已○雱¶
　曰聖道運乎無方而我常無滯故以至無¶
　而供萬物之求積而有之則所得鮮矣安¶
　能大而化之乎此明知者不博¶
既以爲人己愈有¶
<pb:KR5c0093_HFL_010-034a>¶
　河曰既以爲人施設德化已愈有德○弼¶
　曰物所尊也○雱曰爲人者施於事業以¶
　治天下也因其勢而利之則吾道不虧而¶
　事業彌廣矣一本爲作與非¶
既以與人己愈多¶
　明皇曰此明法性無盡言聖人雖不積滯¶
　言教然以法味誘導凡愚盡以與人於聖¶
　人清靜之性曾無减耗唯益明了故云愈¶
　有愈多有明自性多明外益○河曰既以¶
　財賄布施與人而財益多如日月之光無¶
<pb:KR5c0093_HFL_010-034b>¶
　有盡時也○弼曰物所歸也○雱曰與人¶
　者授之以道也授人以道如天生物吾未¶
　嘗費而物日以夥既云無積故又明其能¶
　贍足萬物蓋唯無積乃所以能足也¶
天之道利而不害¶
　河曰天生萬物愛育之令長大無所傷害¶
　也○弼曰動常生成之也○雱曰天者群¶
　物之宗常以慈畜萬物豈有害之之意此¶
　明信言不美夫天理常夷美於此則害於¶
　彼矣¶
<pb:KR5c0093_HFL_010-035a>¶
聖人之道爲而不爭¶
　明皇曰舉天道利物不害者將明聖人之¶
　道施爲弘益常以與人故不爭也○河曰¶
　聖人法天所施爲化成事就不與下爭功¶
　名故能全其聖功也○弼曰順天之利不¶
　相傷也○雱曰一氣自運萬物必遂聖人¶
　體大運以有爲行遲速於常度豈有心於¶
　爭乎夫唯如此故於立言垂法亦因時乘¶
　理適可而已非爲辯也然而終以此句者¶
　誠欲體道德之說莫尚於爲而不爭老子¶
<pb:KR5c0093_HFL_010-035b>¶
　經意終於第八十篇此篇總序其作經之¶
　意亦由南華盡於莊子之死而更有天下¶
　一篇兼明道術之是非以自積著書之迹¶
¶
道德眞經集註卷之十¶
¶
¶
¶
¶
¶
<pb:KR5c0093_HFL_010-036a>¶
