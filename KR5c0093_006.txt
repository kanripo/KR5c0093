# -*- mode: mandoku-view; -*-
#+DATE: 2015-08-29 00:20:06.776398
#+TITLE: 道德真經集注
#+PROPERTY: DZID  DZ0706
#+PROPERTY: SOURCE  正統道藏，三家本，1988，13—1 十卷（六、七、八卷原缺） 洞神部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5c0093_SJB_006-130052a>
#+PROPERTY: JUAN 6
#+PROPERTY: ID KR5c0093
<pb:KR5c0093_HFL_006-001a>¶
道德眞經集註卷之六　　　　　　靡六¶
　　　　明皇河上公王弼王雱註¶
　德經(雱曰德者得也物生乎道而名得於/道故謂之性得其性而不失則德之)¶
　(全也德未嘗異道而有其德者嘗至於自/私而失道彼眞人者不然性命道德之實)¶
　(渾乎其爲一而四者之名應世而殊號吾/莫知其異亦莫知其同也是德之玄者也)¶
　(雖然德者得也能無失乎哉唯以無得爲/德而德乎不德則可謂至矣是體道者也)¶
　(非有德/者也)¶
　　　上德不德章第三十八¶
上德不德¶
　河曰上德謂太古無名號之君德大無上¶
<pb:KR5c0093_HFL_006-001b>¶
　故言上德也不德者言其不以德教民因¶
　循自然養人性命其德不見故言不德也¶
是以有德¶
　河曰言其德合於天地和氣流行民得以¶
　全也○雱曰全德之人體道盡常德外無¶
　復餘物故無德名¶
下德不失德¶
　河曰下德謂號謚之君德不及上德故言¶
　下德也不失德者其德可見其功可稱也¶
是以無德¶
<pb:KR5c0093_HFL_006-002a>¶
　明皇曰德者道之用也莊子曰物得以生¶
　謂之德時有淳醨故德有上下上古淳樸¶
　德用不彰無德可稱故云不德而淳德不¶
　散無爲化清故云是以有德逮德下衰功¶
　用稍著心雖體道跡涉有爲執德可稱故¶
　云不失跡涉於有此上爲麤故云是以無¶
　德○河曰以有名號及其身○雱曰德至¶
　則無德下德之人適今於德而已無德之¶
　德則非至人所謂德也經曰同於德者德¶
　亦得之¶
<pb:KR5c0093_HFL_006-002b>¶
上德無爲¶
　河曰謂法道安靜無所故爲也¶
而無以爲¶
　明皇曰知無爲而無爲者非至也無以無¶
　爲而無爲者至矣故上德之無爲非徇無¶
　爲之美但含孕淳樸適自無爲故云而無¶
　以爲此心跡俱無爲也○河曰言無名號¶
　雱曰上德無爲然亦無所事爲而德自足¶
　也¶
下德爲之¶
<pb:KR5c0093_HFL_006-003a>¶
　河曰言爲教令施政事也¶
而有以爲¶
　明皇曰下德爲之者謂心雖無爲以功用¶
　彰著跡涉於有爲故云爲之言下德無爲¶
　而有所以爲此心無爲而跡有爲也○河¶
　曰言以爲己取名號也○雱曰下德之人¶
　不修則不至是以既不至於無爲而又勢¶
　當有爲也所謂上德者兼下德之事方其¶
　有爲同於下德然未嘗離乎上德也¶
上仁烏之¶
<pb:KR5c0093_HFL_006-003b>¶
　河曰上德謂行仁之君其仁無上故言上¶
　仁也爲之者爲仁恩¶
而無以爲¶
　明皇曰仁者兼愛之名下德衰而上仁見¶
　所以爲兼愛之仁故云爲之行仁而忘仁¶
　亦欲求無爲故云而無以爲此則心有爲¶
　而跡無爲也且上仁稱無爲者據跡欲無¶
　爲而方上義爾未可以語下德之有爲也¶
　河曰功成事立無以執爲○雱曰仁乃善¶
　之長德之别名既别於德則是爲之也然¶
<pb:KR5c0093_HFL_006-004a>¶
　聖人之仁盡性而足不事於作故無以爲¶
上義爲之¶
　河曰爲義以斷割也¶
而有以爲¶
　明皇曰義者裁非之謂謂裁非之義故云¶
　爲之有以裁非斷割令得其宜故云而有¶
　以爲此則心迹俱有爲也○河曰動作以¶
　爲己殺人以成威賊下以自奉也○雱曰¶
　仁有不足乃經以義¶
上禮烏之¶
<pb:KR5c0093_HFL_006-004b>¶
　河曰謂上禮之君其禮無上故言上禮爲¶
　之者言爲禮制度序威儀¶
而莫之應¶
　河曰言禮華盛實衰飾偽煩多動則離道¶
　不可應也¶
則攘臂而仍之¶
　明皇曰六紀不和則爲禮以救之故云爲¶
　之禮尚往來不來非禮行禮於彼而彼不¶
　應則攘臂而怒以相仍引○河曰言煩多¶
　不可應上下忿爭故攘臂相仍引○雱曰¶
<pb:KR5c0093_HFL_006-005a>¶
　禮所以定上下别親疏審隆殺也種種分¶
　别得失始彰純誠已虧乃制其外外貌既¶
　嚴責望深矣雖名止邪之具兹實爭亂之¶
　端竊嘗原禮於物爲火於時當夏夏者萬¶
　物去本盛末之時觀四時之有夏則禮者¶
　聖人所不免也方期去末歸本則以禮爲¶
　非亦所不免也聖人之教時而已矣何常¶
　之有而歸本之言於學者爲要矣¶
故失道而後德¶
　河曰言道衰而德化生也¶
<pb:KR5c0093_HFL_006-005b>¶
失德而後仁¶
　河曰言德衰而仁愛見也¶
失仁而後義¶
　河曰言仁衰而分義明也¶
失義而後禮¶
　明皇曰失道者失上德也上德合道故云¶
　失道夫道德仁義者時俗夷險之名也故¶
　道衰而德見德失而仁存仁亡而義立義¶
　喪而禮救斯皆適時之用爾故論禮於淳¶
　樸之代非狂則悖忘禮於澆醨之日非愚¶
<pb:KR5c0093_HFL_006-006a>¶
　則誣若能解而更張者當退禮而行義退¶
　義而行仁退仁而行德忘德而合道人反¶
　淳樸則上德之無爲也¶
夫禮者忠信之薄¶
　河曰言禮廢本治末忠信日以衰薄¶
而亂之首也¶
　明皇曰制禮者爲忠信衰薄而以禮爲救¶
　亂之首爾用禮者在安上理人豈玉帛云¶
　乎哉○河曰禮者賤質而貴文故正直日¶
　以少邪亂日以生○雱曰太古之道降爲¶
<pb:KR5c0093_HFL_006-006b>¶
　帝德帝德又降乃有王者王者始任禮以¶
　治自王者之後天下之俗可見矣然則亂¶
　首之言豈其妄歟¶
前識者道之華¶
　河曰不知而言知爲前識此人失道之實¶
　得道之華¶
而愚之始也¶
　明皇曰識者人性識也謂在人性識之前¶
　而制此檢外之禮雖欲愚時實喪淳樸故¶
　云道之華禮以救亂所貴同和而失禮意¶
<pb:KR5c0093_HFL_006-007a>¶
　者則將矜其玉帛者其民詭如此之人性¶
　其愚昩之始○河曰言前識之人愚闇之¶
　倡始○雱曰智藏於賢人之德本華乃草¶
　木之精發見於外者也雖足以美一時之¶
　觀而華盛則本衰矣智者亦德性之精也¶
　固當深藏於本而乃發露乎外以爲前識¶
　夫事有常運至則應耳而奚以豫識其兆¶
　爲哉種種分别以示聰明世俗睹其有先¶
　幾之明而聖人以爲眞愚者之始孔子曰¶
　不逆詐不億不信亦惡夫爲華而已¶
<pb:KR5c0093_HFL_006-007b>¶
是以大丈夫處其厚¶
　河曰大丈夫謂得道之君也處其厚者處¶
　身於敦樸¶
不處其薄¶
　河曰不處身違道爲世煩亂也¶
居其實¶
　河曰處忠信也¶
不居其華¶
　明皇曰有爲者道之薄禮義者德之華故¶
　聖人處無爲之事其厚也不處其薄矣退¶
<pb:KR5c0093_HFL_006-008a>¶
　禮義之行其華也自居其實矣○河曰不¶
　尚言也¶
故去彼取此¶
　明皇與河註同○河曰去彼華薄取此厚¶
　實○弼曰德者得也常得而無喪利而無¶
　害故以德爲名焉何以得德由乎道也何¶
　以盡德以無爲用以無爲用則莫不載也¶
　故物無焉則無物不經有焉則不足以免¶
　其生是以天地雖廣以無爲心聖王雖大¶
　以虚爲主故曰以復而視則天地之心見¶
<pb:KR5c0093_HFL_006-008b>¶
　至日而思之則先王之主睹也故滅其私¶
　而無其身則四海莫不瞻遠近莫不至殊¶
　其已而有心則一體不能自全肌骨不能¶
　相容是以上德之人唯道是用不德其德¶
　無執無用故能有德而無不爲不求而得¶
　不爲而成故雖有德而無德名也下德求¶
　而得之爲而成之則立善以治物故德名¶
　有焉求而得之必有失焉爲而成之必有¶
　敗焉善名生則有不善應焉故下德爲之¶
　而有以爲也無以爲者無所偏爲也凡不¶
<pb:KR5c0093_HFL_006-009a>¶
　能無爲而爲之者皆下德也仁義禮節是¶
　也將明德之上下輒舉下德以對上德至¶
　于無以爲極下德之量上仁是也是及於¶
　無以爲而猶爲之焉爲之而無以爲故有¶
　爲爲之患矣本在無爲母在無名棄本捨¶
　母而適其子功雖大焉必有不濟名雖美¶
　焉僞亦必生不能不爲而成不興而治則¶
　乃爲之故有弘普博施仁愛之者而愛之¶
　無所偏私故上仁爲之而無以爲也愛不¶
　能兼則有折抗正直而義理之者忿枉祐¶
<pb:KR5c0093_HFL_006-009b>¶
　直助彼功此物事而有以心爲矣故上義¶
　爲之而有以爲也直不能售則有斿飾修¶
　又禮敬之者尚好修敬校責往來則不對¶
　之間忿怒生焉故上禮爲之而莫之應則¶
　攘臂而仍之夫大之極也其唯道乎自此¶
　已往豈足尊哉故雖德盛業大富有萬物¶
　猶各有其德而未能自周也故天不能爲¶
　載地不能爲覆人不能爲瞻萬物雖貴以¶
　無爲用不能捨無以爲體也不能捨無以¶
　爲體也失其爲大矣所謂失道而後德也¶
<pb:KR5c0093_HFL_006-010a>¶
　以無爲用則德其母故能己不勞焉而物¶
　無不理下此已往則失用之母不能無爲¶
　而貴博施不能博施而貴正直不能正直¶
　而貴飾敬所謂失德而後仁失仁而後義¶
　失義而後禮也夫禮也所始首於忠信不¶
　篤通簡不暢責備於表機微爭制夫仁義¶
　發於内爲之猶僞况務外飾而可乆乎故¶
　失禮者忠信之薄而亂之首也前識者前¶
　人而識也即下德之倫也竭其聰明以爲¶
　前識役其智力以營庶事雖得其情姦巧¶
<pb:KR5c0093_HFL_006-010b>¶
　彌密雖豐其譽愈喪篤實勞而事昏務而¶
　治薉雖竭聖智而民愈害舍己任物則無¶
　爲而泰守夫素樸則不順典制聽彼所獲¶
　棄此所守識道之華而愚之首故苟得其¶
　爲功之母則萬物作焉而不辭也萬事存¶
　焉而不勞也用不以形御不以名故仁義¶
　可顯禮敬可彰也夫載之以大道鎮之以¶
　無名則物無所尚志無所營各任其貞事¶
　用其誠則仁德厚焉行義正焉禮敬清焉¶
　棄其所載舍其所生用其成形役其聰明¶
<pb:KR5c0093_HFL_006-011a>¶
　則仁失誠焉義其競焉禮其爭焉故仁德¶
　之厚非用仁之所能也行義之正非用義¶
　之所成也禮敬之清非用禮之所濟也載¶
　之以道統之以母故顯之而無所尚彰之¶
　而無所競用夫無名故名以篤焉用夫無¶
　形故形以成焉守母以存其子崇本以舉¶
　其末則形名俱有而邪不生大美配天而¶
　華不作故母不可遠本不可失仁義母之¶
　所生非可以爲母形器匠之所成非可以¶
　爲匠也捨其母而用其子棄其本而適其¶
<pb:KR5c0093_HFL_006-011b>¶
　末名則有所分形則有所止雖極其大必¶
　有不周雖盛其美必有患憂功在爲之豈¶
　足處也○雱曰自拔於常流之中而思比¶
　德於至聖非眞大丈夫孰能如此¶
　　　昔之得一章第三十九¶
昔之得一者¶
　明皇曰一者道之和謂沖氣也以其妙用¶
　在物爲一故謂之一爾○河曰昔往也一¶
　無爲道之子也○弼曰昔始也一數之始¶
　而物之極也各是一物之生所以爲主也¶
<pb:KR5c0093_HFL_006-012a>¶
　物各得此一以成既成而舍一以居成居¶
　成則失其母故皆裂發歇竭蹶也¶
天得一以清地得一以寧¶
　河曰言天得一故能垂象清明地得一故¶
　能安靜不摇動¶
神得一以靈¶
　河曰言神得一故能變化無形○雱曰神¶
　謂鬼神之神靈者神之散也¶
谷得一以盈¶
　河曰言谷得一故能盈滿而不絶也○雱¶
<pb:KR5c0093_HFL_006-012b>¶
　曰一之爲一無乎不遍故谷虚而能應者¶
　一存乎中也¶
萬物得一以生¶
　河曰言萬物皆須道以生成也¶
侯王得一以爲天下貞¶
　河曰言侯王得一故能爲天下平正¶
其致之一也¶
　明皇曰物得道用因用立名道存則名立¶
　用失則實喪矣故天清地寧神靈谷盈皆¶
　資妙用以致之故云其致之○河曰致誡¶
<pb:KR5c0093_HFL_006-013a>¶
　也謂下五事也○弼曰各以其一致此清¶
　寧靈貞盈生○雱曰一者不二在彼在此¶
　其所謂一其體常一無有别一故惟一可¶
　以致一不可以他致一也一之爲義天下¶
　之至精唯精故能神神則盡之矣而神之¶
　爲德常在一也¶
天無以清將恐裂¶
　河曰言天當有陰陽施張晝夜更用不可¶
　但欲清眀無已時將恐分裂不爲天○弼¶
　曰用一以致清耳非用清以清也守一則¶
<pb:KR5c0093_HFL_006-013b>¶
　清不失用清則恐裂也故爲功之母不可¶
　舍也是以皆無用其功恐喪其本也¶
地無以寧將恐發¶
　河曰言地當有高下剛柔氣節五行不可¶
　但欲安靜無已時將恐發泄不爲地¶
神無以靈將恐歇¶
　河曰言神當有王相囚死休廢不可但欲¶
　靈無已時將恐虚歇不爲神也¶
谷無以盈將恐竭¶
　河曰言谷當有盈縮虚實不可但欲盈滿¶
<pb:KR5c0093_HFL_006-014a>¶
　無已時將恐枯竭不爲谷¶
萬物無以生將恐滅¶
　河曰言萬物當隨時生死不可但欲生無¶
　已時將恐滅亡不爲物也¶
侯王無以烏貞而貴高將恐蹶¶
　明皇曰得一者不可矜其用故誡云天無¶
　以其清而矜之將恐分裂地無以其寧而¶
　矜之將恐發泄神矜則靈歇谷矜則盈竭¶
　物矜則生滅侯王矜其貴則將顛蹶矣聖¶
　教垂代本爲生靈雖遠舉天地之清寧而¶
<pb:KR5c0093_HFL_006-014b>¶
　會歸只在於侯王守雌用道耳故下文云¶
　河曰言侯王當屈己以下人汲汲求賢不¶
　可但欲貴高於人將恐顛蹶失其位也　¶
　雱曰一之爲一無乎不在欲言其理詞不¶
　勝窮且以人形言之凡人初生精爲之本¶
　因精集神體象斯具精之既喪形斃神離¶
　或形其理無二也一本無爲貞而三宇¶
故貴以賤烏本¶
　河曰言必欲尊貴當以薄賤爲本若禹稷¶
　躬稼舜陶河濱周公下白屋也¶
<pb:KR5c0093_HFL_006-015a>¶
高以下烏基¶
　明皇曰侯王貴高兆民非下爲國者以人¶
　爲本基當勞謙以聚之令樂其愷悌之化¶
　不有離散○河曰言必欲尊貴當以下爲¶
　本基由築墻造功因卑成高下不堅固後¶
　必傾危○雱曰水於五行其數爲一而趨¶
　下不爭乃陰陽之情也知此道者雖居貴¶
　高而不忘基本故居位也安猶體神而存¶
　精則神常存也¶
是以侯王自稱孤寡不轂¶
<pb:KR5c0093_HFL_006-015b>¶
　一本作轂○河曰孤寡喻孤獨不轂喻不¶
　能如車轂爲衆輻所凑¶
此其以賤烏本邪¶
　河曰言侯王至尊貴能以孤寡自稱此非¶
　以賤爲本乎以曉人¶
非乎¶
　明皇曰孤寡不轂則凡情所惡侯王自稱¶
　以謙爲本非乎者明是以賤爲本爾○河¶
　曰嗟嘆之辭○雱曰一於數至少而爲萬¶
　物本故知本在於賤知賤乃貴也¶
<pb:KR5c0093_HFL_006-016a>¶
故致數譽無譽¶
　御本作數輿無輿弼本作數譽無譽○明¶
　皇曰數與則無與輪轅爲與本數貴則無¶
　貴賤下爲貴本元爲與本當存元以定與¶
　賤爲貴本當守賤以安貴將戒侯王以賤¶
　爲本故致此數與之談也○河曰致就也¶
　言人就車數之爲輻爲輪爲轂爲衡爲曰¶
　尊無有名爲車者故成爲車以喻侯王不¶
　以尊號自名故能成其貴○雱曰知一者¶
　以賤爲本而内韜至貴故世不得而貴亦¶
<pb:KR5c0093_HFL_006-016b>¶
　不得而賤苟爲己而數致稱譽豈眞譽乎¶
　一本譽作輿非¶
不欲琭琭如玉落落如石¶
　明皇曰琭琭玉貌落落石貌以賤爲大○¶
　河曰琭琭喻少落落喻多玉少故見貴石¶
　多故見賤言不欲如玉爲人所貴如石爲¶
　人所賤當處其中也○弼曰清不能爲清¶
　盈不能爲盈皆有其母以存其形故清不¶
　足貴盈不足多貴在其母而母無貴形貴¶
　乃以賤爲本高乃以下爲基故致數譽乃¶
<pb:KR5c0093_HFL_006-017a>¶
　無譽也玉石琭琭落落體盡於形故不欲¶
　也○雱曰玉石體堅而一定不能曲變非¶
　所謂一也若夫萬變而常一則眞一矣故¶
　玉琭琭貴而已矣不能賤也石落落賤而¶
　已矣不能貴也老氏既明一義恐不悟者¶
　執一不變堅如玉石則失一之理矣夫唯¶
　體一者一貴一賤其德如水方圓枉直應¶
　物無窮而不離於一故不得而貴賤以一¶
　無貴賤故也此篇義最奥密難言今粗明¶
　綱領而已蓋道生一一則德之全體於物¶
<pb:KR5c0093_HFL_006-017b>¶
　則幾於道者是也上篇序德經之大旨次¶
　以此篇則論德之者亦猶終以小國寡民¶
　而更有信言不美耳¶
　　　反者道之動章第四十¶
反者道之動¶
　明皇曰此明權也反者取其反經合義反¶
　經合義者是聖人之行權行權者是道之¶
　運動故云反者道之動○河曰反本也本¶
　者道之所以動動生萬物背之則亡也○¶
　弼曰高以下爲基貴以賤爲本有以無爲¶
<pb:KR5c0093_HFL_006-018a>¶
　用此其反也動皆之其所無則物通矣故¶
　曰反者道之動也○雱曰反本則靜靜乃¶
　能動譬如秋冬能起春夏也¶
弱者道之用¶
　明皇曰此明實也弱者取其柔弱雌靜柔¶
　弱雌靜者是聖人之處實處實者是道之¶
　常用故云弱者道之用○河曰柔弱者道¶
　之所常用故能長久○弼曰柔弱同通不¶
　可窮極○雱曰道之用無所不克可謂健¶
　矣而獨揵不能自健必以弱爲之本此相¶
<pb:KR5c0093_HFL_006-018b>¶
　生之情故下文原其本以明之¶
天下之物生於有¶
　一本作萬物○河曰萬物皆從天地生天¶
　地有形位故言生於有也¶
有生於無¶
　明皇曰夫實之於權由無之生有故行權¶
　者貴反於實用有者必資於無然至道沖¶
　寂離於名稱諸法性空不相因待若能兩¶
　忘權實雙泯有無數輿無輿可謂超出矣¶
　河曰天地神明蜎飛蠕動皆從道生道無¶
<pb:KR5c0093_HFL_006-019a>¶
　形故言生於無此言本勝於華弱勝於强¶
　謙虚勝盈滿也○弼曰天下之物皆以有¶
　爲生有之所始以無爲本將欲全有必反¶
　於無也○雱曰無以生有有復爲無反復¶
　相生萬物一致¶
　　　上士聞道章第四十一¶
上士聞道勤而行之¶
　明皇曰了悟故勤行○河曰上士聞道自¶
　勤苦竭力而行之○弼曰有志也○雱曰¶
　士學者也故尚志無志則終不可以語道¶
<pb:KR5c0093_HFL_006-019b>¶
　矣¶
中士聞道若存若亡¶
　明皇曰中士可上可下故疑疑則若存若¶
　亡○河曰中士聞道治身以長存治國以¶
　未平欣然而存之退見財色榮譽或於情¶
　欲而復亡之也○雱曰人聞夫子之道而¶
　悦者是也¶
下士聞道大笑之¶
　明皇曰迷而不信故笑○河曰下士貪狠¶
　多欲見道柔弱謂之恐懼見道質樸謂之¶
<pb:KR5c0093_HFL_006-020a>¶
　鄙陋故大笑之○雱曰道大故似不肖淺¶
　見者所不識故笑誠如下文所云豈流俗¶
　能睹乎¶
不笑不足以爲道¶
　明皇曰不爲下士所笑不足以爲玄妙至¶
　道○河曰不爲下士所笑不足以名爲道¶
　雱曰孑然有體以投世俗耳目者豈道也¶
　哉¶
故建言有之¶
　明皇曰建立也將欲立言明此三士於道¶
<pb:KR5c0093_HFL_006-020b>¶
　不同○河曰建設也設言以有道當如下¶
　句○弼曰建由立也¶
明道若昧¶
　河曰明道之人若闇昩無所見○弼曰光¶
　而不耀○雱曰大明若晦察察於美惡而¶
　有其明非明乎道也¶
夷道若纇¶
　明皇曰上士勤行於明若昩於進若退於¶
　夷若纇故中士疑而下士大笑之○河曰¶
　夷平也大道之人不自别殊若多比纇也¶
<pb:KR5c0093_HFL_006-021a>¶
　弼曰纇㘨也大夷之道因物之性不執乎¶
　以割物其平不見乃更反若纇㘨也○雱¶
　曰莊子曰以不平平其平也已¶
進道若退¶
　河曰進取道者若退不及○弼曰後其身¶
　而身先外其身而身存○雱曰孟子曰其¶
　進銳者其退速故進道當因時任理以直¶
　養之不可躁於有成故若退也彼揠苗者¶
　異乎此矣¶
上德若谷¶
<pb:KR5c0093_HFL_006-021b>¶
　明皇曰虚沿而容物○河曰上德之人若¶
　深谷不恥垢濁也○弼曰不德其德無所¶
　懷也○雱曰上德不德而其用不窮谷虚¶
　而能應者也¶
大白若辱¶
　明皇曰純潔而含垢○河曰夫潔白之人¶
　若污辱不自彰顯○弼曰知其白守其黑¶
　大白然後乃得○雱曰知其白守其黑孔¶
　子曰涅而不淄涅故似辱¶
廣德若不足¶
<pb:KR5c0093_HFL_006-022a>¶
　明皇曰大成而執謙○河曰德行廣大之¶
　人若愚頑不足也○弼曰廣德不盈廓然¶
　無形不可滿也○雱曰塊然有餘者豈廣¶
　德哉¶
建德若偷¶
　明皇曰立功而不衒○河曰建設道德之¶
　人若可偷引使空虚也○弼曰偷匹也建¶
　德者因物自然不立不施故若偷匹○雱¶
　曰偷苟且也區區欲速務有所建豈足以¶
　爲德唯因時任理視若偷隋者其建大莊¶
<pb:KR5c0093_HFL_006-022b>¶
　子曰不得已而後起¶
質眞若渝¶
　明皇曰淳一而和光○河曰質樸之人若¶
　五色有渝淺不明○弼曰質眞者不矜其¶
　眞故渝○雱曰體性抱神以遊乎世俗之¶
　間者萬變從俗而其眞常眞故物莫知其¶
　眞彼漢陰丈人孑孑以眞爲己任而别乎¶
　世俗乃子貢之徒所驚而聖人以爲假修¶
　渾沌者豈所謂質眞乎¶
大方無隅¶
<pb:KR5c0093_HFL_006-023a>¶
　明皇曰不小立圭角○河曰大方正之人¶
　無妄曲廉隅○弼曰方而不割故無隅也¶
　雱曰大方道之體也若有四隅則形盡於¶
　所見其小乆矣¶
大器晩成¶
　明皇曰且無近功○河曰大器之人若九¶
　鼎瑚璉不可卒成也○弼曰大器成天下¶
　不持全别故必晩成也○雱曰帝王之功¶
　不如霸者之速效¶
大音希聲¶
<pb:KR5c0093_HFL_006-023b>¶
　明皇曰不飾小說○河曰大音猶雷霆待¶
　時而動喻常愛氣希言也○弼曰聽之不¶
　聞名曰希不可得聞之音也有聲則有分¶
　有分則不宫而啇矣分則不能統衆故有¶
　聲者非大音也○雱曰道盈於無外而其¶
　體常寂諸物不能感觸其聲常聲而世莫¶
　得聞也莊子曰無聲之中獨聞和焉希聲¶
　之謂乎¶
大象無形¶
　明皇曰故能應萬類○河曰大法象之人¶
<pb:KR5c0093_HFL_006-024a>¶
　質樸無形容○弼曰有形則有分有分者¶
　不温則炎不炎則寒故象而形者非大象¶
　雱曰能賦萬物之形而其體廓然不可得¶
　而有此道之全體由其有物故曰大象¶
道隱無名¶
　明皇曰功用不彰無名氏也○河曰道潛¶
　隱使人無能指名也○雱曰自希聲而下¶
　皆道之大全所由言者異故曰大音也大¶
　象也能體大音大象以爲道則其道至矣¶
　夫唯道之至思慮之所不及在有也爲實¶
<pb:KR5c0093_HFL_006-024b>¶
　在無也爲空處處皆然無乎不在故欲爲¶
　之名而不可狀無名之中常有此物欲見¶
　而不得故曰隱也¶
夫惟道善貸且成¶
　明皇曰雖隱無名氏而實善以沖和妙用¶
　資貸萬物且成熟之○河曰成就也言道¶
　善禀貸人精氣且成就之也○弼曰凡此¶
　諸善皆是道之所成也在象則爲大象而¶
　大象無形在音則爲大音而大音希聲物¶
　以之成而不見其形故隱而無名也貸之¶
<pb:KR5c0093_HFL_006-025a>¶
　非唯供其乏而已一貸之則足以永終其¶
　德故曰善貸也成之不加機匠之裁無物¶
　而不濟其形故曰善成○雱曰道能供萬¶
　物之求而成就之然物之所得復歸其本¶
　故道雖贍足萬物而吾未嘗費貸之爲言¶
　應彼之乏而終以見還者也竊嘗論此篇¶
　曰道不遠人而世莫能睹者不明故也故¶
　首之以眀道大道甚夷而惟明者能由之¶
　以進故次曰夷道也進道也進於道而復¶
　乎性命之常則不德之德也故次之以上¶
<pb:KR5c0093_HFL_006-025b>¶
　德上德者自得其德而不同乎庶物者也¶
　故不染而白以其白自異於物則安能若¶
　谷乎故次之以若辱不辱而潔則是伯夷¶
　之隘也則安能廣乎故若辱而後曰廣德¶
　上德而能廣則是與人爲徒而可以爲君¶
　師矣故曰建德若偷偷者不汲汲乎有建¶
　者也建德則有所立而離本近偽矣故又¶
　要在乎不易吾眞故次之以質眞其序至¶
　此則道之在我者體既具矣故曰大方無¶
　隅有大方以爲體則所以應無方之傳而¶
<pb:KR5c0093_HFL_006-026a>¶
　可以緒餘爲人矣故曰大器大器者業也¶
　至人以其糠粃土苴爲器而器未嘗不大¶
　也孔子以管仲爲小器則帝王之功其大¶
　器乎道雖爲此而要其終則未嘗爲也未¶
　嘗有也故曰大音也大象也然則既盡之¶
　矣故能與道爲一而供萬物之求成萬物¶
　之性也嗚呼是道也不可以識識而况於¶
　以言言乎而余論之者亦其粗而已矣¶
　　　道生一章第四十二¶
道生一¶
<pb:KR5c0093_HFL_006-026b>¶
　河曰道始所生者一¶
一生二¶
　河曰一生陰與陽也¶
二生三¶
　明皇曰一者沖氣也言道動出沖和妙氣¶
　於生物之理未足又生陽氣陽氣不能獨¶
　生又生陰氣積沖氣之一故云一生二積¶
　陽氣之二故云二生三○河曰陰陽生和¶
　清濁三氣分爲天地人也¶
三生萬物¶
<pb:KR5c0093_HFL_006-027a>¶
　明皇曰陰陽含孕沖氣調和然後萬物阜¶
　成故云三生萬物○河曰天地共生萬物¶
　也天施地化人長養之也○雱曰道兼陰¶
　陽有陰有陽有陰陽之中此三物者始應¶
　一二三之數而物之類莫不由此以出入¶
　故其情與形至纖至悉而考其法象咸類¶
　是矣知此者是知萬物之本也知其本則¶
　其於末也何有至人所用居今日而知萬¶
　世之後者或在是也¶
萬物負陰而抱陽¶
<pb:KR5c0093_HFL_006-027b>¶
　河曰萬物無不負陰而向陽回心而就日¶
沖氣以烏和¶
　明皇曰萬物得陰陽沖氣生成之故故負¶
　抱陰陽含養沖氣以爲柔和也○河曰萬¶
　物中皆有元氣得以和柔若胸中有藏骨¶
　中有髓草木中有空虚與氣通故得乆生¶
　也○雱曰由之以生故無不負抱之者觀¶
　吾之形則其法見矣陰陽適中乃和凡此¶
　以眀物皆係陰陽之屬爲數所定當與之¶
　消息也¶
<pb:KR5c0093_HFL_006-028a>¶
人之所惡唯孤寡不穀而玉公以爲稱¶
　明皇曰萬物皆以沖和之氣爲本而沖氣¶
　和柔守本者當須謙卑柔弱故王公至尊¶
　而稱孤寡不轂者以謙柔爲本故也○河¶
　曰孤寡不轂者不神之名而王公以爲稱¶
　者處謙卑法虚空和柔○雱曰陰極生陽¶
　陽極生陰陰陽之情也故高則傾窪則盈¶
　侯王居極尊之位其勢至危故取人之所¶
　惡自名以適陰陽之和也故下文云¶
故物或損之而益益之而損¶
<pb:KR5c0093_HFL_006-028b>¶
　明皇曰自損者人益之自益者人損之故¶
　朝宗者善於下謙弱者生之柄孤寡之稱¶
　不亦宜乎○河曰夫增高者崩貪富者致¶
　患○弼曰萬物萬形其歸一也何由致一¶
　由於無也因無乃一一可謂無已謂之一¶
　豈得無言乎有言有一非二如何有一有¶
　二子生乎三從無之有數盡乎斯過此以¶
　往非道之流故萬物之生吾知其主雖有¶
　主形沖氣一焉百姓有心異國殊風而得¶
　一者王侯主焉以一爲主一何可令先多¶
<pb:KR5c0093_HFL_006-029a>¶
　愈遠損則近之損之至盡乃得其極既謂¶
　之一猶乃至三况本不一而道可近乎損¶
　之而益豈虚言也○雱曰澤下而肥山聳¶
　而瘦午過必昃虧至乃盈凡類屬陰陽數¶
　由一二者理極則反物物皆然至人以此¶
　適盈虛之時順消息之理常以謙沖自牧¶
　豈或强亢致菑者乎¶
人之所教¶
　河曰謂衆人所以教去弱爲强去柔爲剛¶
亦我義教之¶
<pb:KR5c0093_HFL_006-029b>¶
　明皇曰老君云人君所欲立教教人者當¶
　以吾此柔弱非虚之義以教之○河曰言¶
　我教衆人使去强爲弱去剛爲柔○弼曰¶
　我之非强使人從之也而用夫自然舉其¶
　至理順之必吉違之必凶故人相教違之¶
　必自取其凶也亦如我之教人勿違之也¶
强梁者不得其死¶
　明皇曰强梁之人動與物亢求益而損物¶
　或擊之故不得其死○河曰强梁者謂不¶
　信玄妙背叛道德不從經教尚勢任力也¶
<pb:KR5c0093_HFL_006-030a>¶
　不得其死者爲天所絶兵刃所伐王法所¶
　殺不得以壽命而死也¶
吾將以爲教父¶
　明皇曰吾見强梁者亡柔弱者全故以此¶
　柔弱之教爲衆教之父也○河曰父始也¶
　老子以强梁之人爲教戒之始也○弼曰¶
　强梁則必不得其死人相教爲强梁則必¶
　如我之教人不當爲强梁也舉其强梁不¶
　得其死以教即吉云順吾教之必吉也故¶
　得其違教之徒適可以爲教父也○雱曰¶
<pb:KR5c0093_HFL_006-030b>¶
　識陰陽之情則物物有理皆可以師强梁¶
　殞身物之至惡苟識理者睹之足以鑒消¶
　息之理以爲教父不亦宜乎¶
　　　天下之至柔章第四十三¶
天下之至柔馳騁天下之至堅¶
　明皇曰天下之至柔者正性也若馳騁代¶
　務染雜塵境情欲充塞則爲天下之至堅¶
　矣○河曰至柔者水也至堅者金石也水¶
　能貫堅入剛無所不通○弼曰氣無所不¶
　入水無所不出○雱曰聖人所以執柔而¶
<pb:KR5c0093_HFL_006-031a>¶
　御群剛觀於物則水是也¶
無有入於無間¶
　河曰無有謂道也道無形質故能出入無¶
　間通神群生也○雱曰有纎物則動爲窒¶
　閡安能入無間乎觀於境則至虚是也此¶
　聖人所以體無而應群有¶
是以知無爲之有益¶
　明皇曰無有者不染塵境令心中一無所¶
　有無間者道性清靜妙體混成一無間隙¶
　夫不爲可欲所亂令心境俱靜一無所有¶
<pb:KR5c0093_HFL_006-031b>¶
　則心與道合入無間矣故聖人云吾見身¶
　心清靜則能合道是知有爲之教不如無¶
　爲之有益耳○河曰吾見道無爲而萬物¶
　自化成是以知無爲之有益於人也○弼¶
　曰虚無柔弱無所不通無有不可窮至柔¶
　不可折以此推之故知無爲之有益也¶
不言之教¶
　河曰法道不言帥之以身¶
無爲之益¶
　河曰法道無爲治身則有益精神治國則¶
<pb:KR5c0093_HFL_006-032a>¶
　有益萬民不勞煩也　¶
天下希及之¶
　明皇曰言天下衆教少能及之者○河曰¶
　天下謂人主也希能及道無爲之治身治¶
　國也○雱曰不言之教無爲之益不可以¶
　象告不可以言傳唯體無盡道者足以知¶
　之不亦希乎¶
　　　名與身章第四十四¶
名與身孰親¶
　明皇曰名者實之賔代人徇名以亡身設¶
<pb:KR5c0093_HFL_006-032b>¶
　問誰親欲令去功與名而全其眞○河曰¶
　名遂則身退也○弼曰尚名好高其身必¶
　疏¶
身與貨孰多¶
　明皇曰徇名者將以求財財得而亡身設¶
　問孰多欲令擲玉毀珠以全其和○河曰¶
　財多則害身也○弼曰貪貨無厭其身必¶
　少○雱曰莊子云足乎内外之分辨乎榮¶
　辱之境余嘗有言内外兩境雖眞僞不侔¶
　貴賤懸絶而常更相爲輕重不可不察者¶
<pb:KR5c0093_HFL_006-033a>¶
　也失性之人忘其不貲之有而貪逐外物¶
　矜攬無窮自以爲得而不知所取者塵穢¶
　臭腐非可已畜之物而所耗失沉陷者乃¶
　吾之所以爲我者也其爲親疏多寡之計¶
　亦己愚甚可不哀乎蓋知無待於外而唯¶
　内之務始可與語道故顔子之賢而孔子¶
　之所稱乃在乎樂陋巷之簞瓢然則君子¶
　之所養蓋可知矣今之士非乏聰明之資¶
　而志徇其外外重而内輕察其天機已在¶
　肝膈之上面目之間去本遠矣而猶欲語¶
<pb:KR5c0093_HFL_006-033b>¶
　古人之至論則亦見其勞而無功也觀老¶
　子此言若將無謂而乃學者之至戒修身¶
　之要務故余因廣其意而詳說之¶
得與亡孰病¶
　明皇曰問得名貨與亡名貨敦者病其身¶
　河曰好得利則病於行也○弼曰得多利¶
　而亡其身何者爲病也○雱曰得則有有¶
　有所不足有而疲神耗精以守之其病大¶
　矣¶
是故甚愛必大費¶
<pb:KR5c0093_HFL_006-034a>¶
　河曰甚愛色費精神甚愛財遇禍患所愛¶
　者少所亡者多故言大費¶
多藏必厚亡¶
　明皇曰甚愛名者必勞神非大費乎多財¶
　貨者必累身非厚亡乎○弼曰甚愛不與¶
　物通多藏不與物散求之者多攻之者衆¶
　爲物所病故大費厚亡也○雱曰此必至¶
　之理而世俗之所未悟¶
知足不辱¶
　河曰知足之人給利去欲不辱於身○雱¶
<pb:KR5c0093_HFL_006-034b>¶
　曰我貴在我何辱之有¶
知止不殆¶
　河曰知可止則財利不累於身聲色不亂¶
　於耳目則身不危殆也○雱曰無求於外¶
　故常安也¶
可以長乆¶
　明皇曰知足者不甚愛知止者不多藏既¶
　無辱殆故可長久○河曰人能知止足則¶
　福禄在己治身者神不勞治國者民不擾¶
　故可長乆¶
<pb:KR5c0093_HFL_006-035a>¶
道徳眞經集註卷之六¶
¶
¶
¶
¶
¶
¶
¶
¶
¶
<pb:KR5c0093_HFL_006-035b>¶
¶
　　　　　　　　　　　　　　　¶
¶
¶
¶
¶
¶
¶
¶
¶
¶
¶
¶
