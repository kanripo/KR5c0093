# -*- mode: mandoku-view; -*-
#+DATE: 2015-08-29 00:20:06.809620
#+TITLE: 道德真經集注
#+PROPERTY: DZID  DZ0706
#+PROPERTY: SOURCE  正統道藏，三家本，1988，13—1 十卷（六、七、八卷原缺） 洞神部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5c0093_SJB_007-130063c>
#+PROPERTY: JUAN 7
#+PROPERTY: ID KR5c0093
<pb:KR5c0093_HFL_007-001a>¶
道德眞經集註卷之七　　　　　靡七¶
　　　　明皇河上公王弼王雱註¶
　　　大成若缺章第四十五¶
大成若缺¶
　河曰謂道德大成之君若缺者滅名藏譽¶
　如毁缺不備也¶
其用不弊¶
　河曰其用心如是則無弊盡時○弼曰學¶
　行大成常如玷缺謙則受益故其材用無¶
　困弊之時○雱曰若缺者乃眞大成小成¶
<pb:KR5c0093_HFL_007-001b>¶
　孑然成體所以於道爲不成莊子曰名成¶
　者虧¶
大盈若沖¶
　河曰謂道德大盈滿之君也如沖者貴不¶
　敢驕也富不敢奢也¶
其用不窮¶
　明皇曰禄位盈滿常若沖虚儉不傷財故¶
　所用不窮匱○河曰其用心如是則無窮¶
　盡時也○弼曰大盈充足隨物而與無所¶
　愛矜故若沖也○雱曰盈則竭矣安得不¶
<pb:KR5c0093_HFL_007-002a>¶
　窮之用乎¶
大直若屈¶
　明皇曰直而不回故若屈○河曰大直謂¶
　修道法度正直如一也如屈者不與俗人¶
　爭如可屈折○弼曰隨物而直直不在一¶
　故若屈也○雱曰於理直者曲以應變不¶
　自有其直故莫見其直¶
大巧若拙¶
　明皇曰巧不蕩於分外故若拙○河曰大¶
　巧謂多才術也亦不敢見其能○弼曰大¶
<pb:KR5c0093_HFL_007-002b>¶
　巧因自然以成器不造爲異端故若拙也¶
　雱曰傳物於自成則外無巧功而實至巧¶
　也刻雕衆形者非其驗乎¶
大辯若訥¶
　明皇曰不飾小說故若訥○河曰大辯者¶
　智無疑如訥者口無辭○弼曰大辯因物¶
　而言己無所造故若訥也○雱曰巧諭諸¶
　物乃有辯名至理不繁故若訥也¶
躁勝寒¶
　河曰勝極也春夏陽氣躁疾於上萬物盛¶
<pb:KR5c0093_HFL_007-003a>¶
　大極則寒寒則零落死亡也言人不當剛¶
　躁也¶
靜勝熱¶
　河曰秋冬萬物靜於黃泉之下極則熱熱¶
　者生之源¶
淸靜爲天下正¶
　明皇曰於躁勝者則寒寒薄也於靜勝者¶
　則熱熱和也故若屈者大直清靜者爲正¶
　矣○河曰能清靜則爲天下長持正則無¶
　終已時也○弼曰躁然後能勝寒靜無爲¶
<pb:KR5c0093_HFL_007-003b>¶
　以勝熱以此推之則清靜爲天下正也靜¶
　則全物之眞躁則犯物之性故唯清靜乃¶
　得如上諸大也○雱曰躁者以末勝性靜¶
　者以本勝事以本勝事乃能如上諸大以¶
　末勝性是動皆小爾故知清靜爲至正也¶
　　　天下有道章第四十六¶
天下有道¶
　河曰謂人主有道也¶
却走馬以糞¶
　明皇曰天下有道之主無爲化行既不貪¶
<pb:KR5c0093_HFL_007-004a>¶
　求故無交戰屏却走馬之事人得糞除田¶
　園○河曰糞者糞田也兵甲不用却走馬¶
　以治農田治身者却陽精以糞其身○弼¶
　曰天下有道知足知止無求於外各修其¶
　内而已故却走馬以治田糞也○雱曰以¶
　道治天下者物各遂其性故無戰逐之事¶
　而唯本業之修也¶
天下無道¶
　河曰謂人主無道也¶
戎馬生於郊¶
<pb:KR5c0093_HFL_007-004b>¶
　明皇曰天下無道之君縱欲攻取故兵戎¶
　士馬寄生於郊境之上矣○河曰戰伐不¶
　止戎馬生於郊境之上久不還也○弼曰¶
　貪欲無厭不修其内各求於外故戎馬生¶
於郊也○雱曰郊近邑之地¶
　罪莫大於可欲¶
　明皇曰心見可欲爲罪大矣○河曰好淫¶
　色也○雱曰可欲者善也善名既立則離¶
　道已遠爭端超矣故雖無罪而罪實在焉¶
禍莫大於不知足¶
<pb:KR5c0093_HFL_007-005a>¶
　明皇曰求取不已爲禍大矣○雱曰外求¶
　無厭失性生禍¶
咎莫大於欲得¶
　明皇曰災咎之大莫大於欲所欲必令皆¶
　得皆得則禍深故云咎也○河曰欲得人¶
　物利且貪也○雱曰各求其得則必獲咎¶
　於衆¶
故知足之足¶
　河曰守眞根也¶
常足矣¶
<pb:KR5c0093_HFL_007-005b>¶
　明皇曰物足者非知足心足者乃知足心¶
　若知足此足則常足矣○河曰無欲心也¶
　雱曰各盡其性分則何不足之有¶
　　　不岀户章第四十七¶
不出户知天下¶
　河曰聖人不出户以知天下者以己身知¶
　人身以己家知人家所以見天下也¶
不窺牖見天道¶
　明皇曰垂拱無爲不出教令於户外是知¶
　理天下之道人事和則天象順故不煩窺¶
<pb:KR5c0093_HFL_007-006a>¶
　牖而天道可知○河曰天道與人道同天¶
　人相通精氣相貫人君清靜天氣自正人¶
　君多欲天氣煩濁吉凶利害皆由於己○¶
　弼曰事有宗而物有主途雖殊而其歸同¶
　也慮雖百而其致一也道有大常理有大¶
　致執古之道可以御今雖處於今可以知¶
　古始故不出户窺牖而可知也○雱曰天¶
　下之衆天道之微其要同於性今之極唯¶
　盡性者膠目塞耳而無所不達茍唯見而¶
　後識識而後知者是得其萬殊之形而昩¶
<pb:KR5c0093_HFL_007-006b>¶
　於一致之理然則所謂識知者乃耳目之¶
　末用而非心術之要妙矣彼自謂博而不¶
　知其寡之至也彼自謂智而不知其愚之¶
　極也¶
其出彌遠其知彌少¶
　明皇曰若不能無爲假使出令彌遠其知¶
　理天下之道彌少○河曰謂去其家觀人¶
　家去其身觀人身所觀益遠所見益少也¶
　弼曰無在於一而求之於衆也道視之不¶
　可見聽之不可聞摶之不可得若其知之¶
<pb:KR5c0093_HFL_007-007a>¶
　不須出户若其不知出愈遠愈迷也○雱¶
　曰無極之理盡於一塵纎慮不萌萬縁已¶
　現學道之要豈不在兹而彼乃遠出以求¶
　亦已昩矣彌遠彌少不其然歟¶
是以聖人不行而知¶
　明皇曰不出户故云不行無爲淳樸而知¶
　爲理之道○河曰聖人不上天不入淵能¶
　知天地以心知之¶
不見而名¶
　明皇曰不窺牖故云不見人和天順故能¶
<pb:KR5c0093_HFL_007-007b>¶
　名其大平○河曰上好道下好德上好武¶
　下好力聖人原小知大察内知外○弼曰¶
　得物之致故雖不行而慮可知也識物之¶
　宗故雖不見而是非之理可得而名也○¶
　雱曰窮理知本之人已足與於此若夫體¶
　盡無窮無所不極者其視四表洞徹無硋¶
　萬殊之變不離目前則又妙矣此何足言¶
　邪¶
不烏而成¶
　明皇曰不爲言教而天下化成○河曰上¶
<pb:KR5c0093_HFL_007-008a>¶
　無所爲則下無事家給人足萬物自化就¶
　也○弼曰明物之性因之而已故雖不爲¶
　而使之成矣○雱曰天何言哉四時行焉¶
　百物生焉體道者天而已矣¶
　　　爲學曰益章第四十八¶
烏學日益¶
　河曰學謂政教禮樂之學也日益者情欲¶
　文飾日以益多○弼曰務欲進其所能益¶
　其所習○雱曰方其窮理之時物物而通¶
　之凡以求吾眞非以爲博也故曰益而無¶
<pb:KR5c0093_HFL_007-008b>¶
　害至乎窮理已上則以損爲益矣¶
爲道曰損¶
　明皇曰爲學者日益見聞爲道者日損功¶
　行益見聞爲修學之漸損功行爲悟道之¶
　門是故因益以積功忘功而體道矣○河¶
　曰道謂自然之道也曰損者情欲文飾日¶
　以消損○弼曰務欲反虚無也○雱曰見¶
　理之後物物知非不期乎損而所有漸銷¶
　矣觀乎天道則益損相生亦恒物之大情¶
　也¶
<pb:KR5c0093_HFL_007-009a>¶
損之又損¶
　河曰損情欲又損之所以漸去○雱曰極¶
　乎至虚而虚尚非有則其損可知¶
以至於無爲¶
　河曰當恬淡如嬰兒無所造爲也¶
無爲而無不爲¶
　明皇曰爲學者積功行爲道者忘損之雖¶
　損功行尚有欲損之心兼忘此心則至於¶
　泊然無爲方彼鏡象而無不應故無不爲¶
　也○河曰情欲斷絶德與道合則無所不¶
<pb:KR5c0093_HFL_007-009b>¶
　施無所不爲也○弼曰有爲則有所失故¶
　無爲乃無所不爲也○雱曰唯體盡空虚¶
　者唯能滋發萬化而酬酢不窮豈若一偏¶
　之士滯乎幽寂植若槁木者哉¶
故取天下者常以無事¶
　明皇曰無爲無事天下歸懷治天下常當¶
　以無事不當煩勞也○弼曰動常因也○¶
　雱曰無事之處乃聖人之眞應時有爲道¶
　則虧矣故聖人雖有有爲之迹而所以聖¶
　而能服天下者常在於無事之處¶
<pb:KR5c0093_HFL_007-010a>¶
及其有事¶
　弼曰自己造也¶
不足以取天下¶
　明皇曰有事則煩勞煩勞則凋弊故不足¶
　以取天下○河曰及其好有事則政教煩¶
　民不安故不足以治天下也○弼曰失統¶
　本也○雱曰有事則有心有心則民亦有¶
　其心雖欲取之其去遠矣原此篇蓋無事¶
　者道德之極致爲天下者事業之極致學¶
　而日損以至於無爲故能與於此¶
<pb:KR5c0093_HFL_007-010b>¶
　　　聖人無常心章第四十九¶
聖人無常心¶
　河曰聖人重改更眞因循若自無心¶
以百姓心烏心¶
　明皇曰聖人之心物感而應應在於感故¶
　無常心心雖無常唯在化善是常以化百¶
　姓心爲心○河曰百姓心之所便因而從¶
　心○弼曰動常因也○雱曰聖人寂然盡¶
　性體盡眞空凡所思爲應物而有譬如火¶
　性周乎無方因陽遂而爲用故能不持一¶
<pb:KR5c0093_HFL_007-011a>¶
　物而贍足無窮也書曰自我民聰明¶
善者吾亦善之¶
　河曰百姓爲善聖人因而善之¶
不善者吾亦善之¶
　河曰百姓雖有不善者聖人化之使善也¶
　弼曰各因其用則善不失也○雱曰善惡¶
　生乎妄見妄見生乎自私公於大道則雖¶
　目睹善惡而心無殊想矣故聖人因世之¶
　情强立毀譽而心知善惡本自非相故不¶
　善之善非憐而怒之乃不覺有異也¶
<pb:KR5c0093_HFL_007-011b>¶
得善矣¶
　河曰百姓德化聖人爲善○弼曰無棄人¶
　也○雱曰忘善惡之善眞善也¶
信者吾信之¶
　河曰百姓爲信聖人因而信之¶
不信者吾亦信之¶
　河曰百姓爲不信聖人化之使信也○雱¶
　曰萬法雖殊等爲實相信與不信生乎自¶
　私¶
得信矣¶
<pb:KR5c0093_HFL_007-012a>¶
　明皇曰欲善信者吾因而善信之不善信¶
　者吾亦以善信教之令百姓感吾德而善¶
　信之○河曰百姓德化聖人爲信○雱曰¶
　知一切相無非妄者故能視不善猶善知¶
　一切相無非實者故能視不信猶信當妄¶
　知實當實知妄此聖智所以異於衆人¶
聖人之在天下惵惵¶
　明皇本作惵惵弼本作歙歙○河曰聖人¶
　在天下怵怵常恐怖富貴不敢驕奢¶
爲天下渾心¶
<pb:KR5c0093_HFL_007-012b>¶
　明皇曰聖人在理天下化引百姓常惵惵¶
　用心令德善信而聖心凝寂德照圓明渾¶
　同用心皆爲天下故爲天下渾其心○河¶
　曰言聖人爲天下百姓渾濁其心若愚闇¶
　不通也○雱曰惵惵恐懼之意聖人雖體¶
　盡空虚不立一物而及其應世未嘗不隨¶
　時齋戒蓋有而爲之則雖聖不敢易也聖¶
　人以天下爲心所以建立萬法天下以聖¶
　人爲心所以歸復大道心者能覺知分别¶
　而聖人務使人復於無知故曰渾心也一¶
<pb:KR5c0093_HFL_007-013a>¶
　本惵惵作歙歙歙歙收斂之意亦通一本¶
　作渾其心¶
百姓皆注其耳目¶
　明皇曰百姓化聖德爲善故傾注耳目以¶
　觀聽聖人○河曰注用也百姓皆用其耳¶
　目爲聖人視聽也○弼曰各用聰明○雱¶
　曰仰而法之¶
聖人匕匕白孩之¶
　明皇曰聖人念彼蒼生猶如慈母故凡視¶
　百姓皆如嬰孩○河曰聖人愛念百姓如¶
<pb:KR5c0093_HFL_007-013b>¶
　嬰孩赤子長養之而不責望其報○弼曰¶
　皆使和而無欲如嬰兒也夫天地設位聖¶
　人成能人謀鬼謀百姓與能能者與之資¶
　者取之能大則大資貴則貴物有其宗事¶
　有其主如此則可冕旒垂目而不懼於欺¶
　黈纊塞耳而無慼於慢又何爲勞一身之¶
　聰明以察百姓之情哉夫以明察物物亦¶
　競以其明應之以不信察物物亦競以不¶
　信應之夫天下之心不必同其所應不敢¶
　異則莫肯用其情矣甚矣害之大也莫大¶
<pb:KR5c0093_HFL_007-014a>¶
　於用其明矣夫在智則人與之訟在力則¶
　人與之爭智不出於人而立乎訟地則窮¶
　矣力不出於人而立乎爭地則危矣未有¶
　能使人無用智者未有能使人無用其智¶
　力於己者也如此則己以一敵人而人以¶
　千萬敵己也若乃多其法網煩其刑罰塞¶
　其徑路攻其幽宅則萬物失其自然百姓¶
　喪其手足鳥亂於上魚亂於下是以聖人¶
　之於天下歙歙焉心無所主也爲天下渾¶
　心焉意無所適莫也無所察焉百姓何避¶
<pb:KR5c0093_HFL_007-014b>¶
　無所求焉百姓何應無避無應則莫不用¶
　其情矣人無爲舍其所能而爲其所否能¶
　舍其所長而爲其所短如此則言者言其¶
　所知行者行其所能百姓各皆注其耳目¶
　焉吾皆孩之而已○雱曰無知之民動皆¶
　非理聖人憐而誘之如父母於赤子恂恂¶
　然適其志氣而無忿疾之心非夫體道忘¶
　物而仁侔天地者其敦能如此¶
　　　岀生入死章第五十¶
出生入死¶
<pb:KR5c0093_HFL_007-015a>¶
　明皇曰了悟則出生迷執則入死此標也¶
　河曰岀生謂情欲出五内魂定魄靜故生¶
　入死謂情欲入於胸臆精神勞惑故死○¶
　弼曰岀生地入死地○雱曰由陰陽之機¶
　而爲所遷者莫不然由妄有其生故也¶
生之徒十有三死之徒十有三¶
　明皇曰汎論衆生當生安生得生理處死¶
　順死得死理如此者大汎十中有三爾○¶
　河曰言生死之類各有十三謂九竅四關¶
　也其生也目不妄視耳不妄聽鼻不妄香¶
<pb:KR5c0093_HFL_007-015b>¶
　臭口不妄言舌不妄味手不妄持足不妄¶
　行精不妄摇於其死也反是○雱曰天下¶
　之爲道術者或見乎陽之動而憑其强陽¶
　或見乎陰之靜而止乎枯槁皆非道德之¶
　正而與死生爲徒者也¶
人之生動之死地亦十有三¶
　明皇曰徇生太厚以養傷生既心矜此生¶
　故動往死地此則生理既失死理亦虧如¶
　此之輩亦十中有三人爾○河曰人之求¶
　生動作反之十三死地○雱曰貪生失理¶
<pb:KR5c0093_HFL_007-016a>¶
　故動皆傷性蓋天下除無知常民之外或¶
　徇道而爲道術或徇欲而爲咎惡皆由有¶
　其生而自生故不免於死生也¶
夫何故¶
　河曰問何故動之死地也¶
以其生生之厚¶
　明皇曰設問所以動之死地夫縁何故但¶
　以其求生此生大厚之故也○河曰所以¶
　動之死地者以其求生活之事太厚違道¶
　忤天妄行失紀○雱曰至人不知死不知¶
<pb:KR5c0093_HFL_007-016b>¶
　生故亦莫能死亦莫能生故曰未嘗死未¶
　嘗生也彼偏乎陰陽而與生死爲徒者及¶
　徇欲爲咎動之死地者凡是三類所見則¶
　殊而原其所以迷大道之至正而不免於¶
　生死者猶妄有其生而矜生過厚故耳或¶
　曰彼爲道而至乎枯槁者豈生生之厚乎¶
　曰吾之所以爲我不死不生湛爾常一唯¶
　當息妄而彼乃執其所見更爲枯槁故雖¶
　志趨空寂而據其此志則是有我之尤者¶
　也¶
<pb:KR5c0093_HFL_007-017a>¶
蓋聞善攝生者¶
　河曰攝養也¶
陸行不遇兕虎¶
　河曰自然遠避害不干也¶
入軍不彼甲兵¶
　河曰不好戰以殺人¶
兕無所投其角虎無所措其爪兵無所容其¶
刃¶
　明皇曰善攝衛生理之人心照清靜無妄¶
　爲之意則凡是外物不可加害陸行不求¶
<pb:KR5c0093_HFL_007-017b>¶
　遇兕虎入軍不彼帶甲兵此不求害物也¶
　則物無害心故無投角措爪容刃之所也¶
　河曰養生之人虎兕無由傷兵刃無從加¶
　之也¶
夫何故¶
　河曰問虎兕兵甲何故不害之¶
以其無死地¶
　明皇曰夫何故兕虎甲兵無容措之所乎¶
　以其順化無私不以死爲死則物不得害¶
　其生故云無死地也○河曰以其不犯十¶
<pb:KR5c0093_HFL_007-018a>¶
　三之死地言神明營護之此物不敢害○¶
　弼曰十有三猶云十分有三分取其生道¶
　全生之極十分有三耳取死之道全死之¶
　極十分亦有三耳而民生生之厚更之無¶
　生之地焉善攝生者無以生爲生故無死¶
　地也器之害者莫甚乎戈兵獸之害者莫¶
　甚乎兕虎而令兵戈無所容其鋒刃虎兕¶
　無所措其爪角斯誠不以欲累其身者也¶
　向死地之有乎夫蚖蟺以淵爲淺而鑿穴¶
　其中鷹鸇以山爲卑而增巢其上矰繳不¶
<pb:KR5c0093_HFL_007-018b>¶
　能及網罟不能到可謂處於無死地矣然¶
　而卒以甘餌乃入於無生之地豈弗生生¶
　之厚乎故物苟不以求離其本不以欲渝¶
　其眞雖入軍而不害陸行而不可犯也赤¶
　子之可則而貴信矣○雱曰無死地者由¶
　其無生彼無生者湛然常生而不自生故¶
　未嘗死未嘗生道至乎此則雖其形有襌¶
　而神未嘗變安得死乎此中國之神聖而¶
　西方之佛也若然者變化無常水火不能¶
　焦濡斫撻不能創病乘虚觸實往無不通¶
<pb:KR5c0093_HFL_007-019a>¶
　則物欲有之而不得况能傷之哉或曰然¶
　則何以謂之攝生曰降此一等便爲死生¶
　所有故攝生必至於此然後生常存也是¶
　比於含德之厚者又爲至矣¶
　　　道生之章第五十一¶
道生之¶
　明皇曰妙本動用降和氣○河曰道生萬¶
　物¶
德畜之¶
　明皇曰物得以生養萬類○河曰德一也¶
<pb:KR5c0093_HFL_007-019b>¶
　一生布氣而畜養¶
物形之¶
　明皇曰乾知坤作兆形位○河曰一爲萬¶
　物設形象也¶
勢成之¶
　明皇曰寒暑之勢各成遂○河曰一爲萬¶
　物作寒暑之勢以成之○弼曰物生而後¶
　畜畜而後形形而後成何由而生道也何¶
　得而畜德也何由而形物也何使而成勢¶
　也唯因也故能無物而不形唯勢也故能¶
<pb:KR5c0093_HFL_007-020a>¶
　無物而不成凡物之所以生功之所以成¶
　皆有所由則莫不由乎道也故推而極之¶
　亦志道也隨其所因故各有道焉○雱曰¶
　此四者皆道也以其各得其道故但爲德¶
　爲德則畜之而已然畜之所以爲德也及¶
　乎得其得而成形則物而已矣物有其形¶
　則遠近相取剛柔相交各因其勢而成狀¶
　故德者道之分物者德之器勢者物之理¶
　明乎道德則形勢不足知而應酢無難矣¶
是以萬物莫不尊道而貴德¶
<pb:KR5c0093_HFL_007-020b>¶
　明皇曰萬物由道德以生畜故尊貴之　¶
　河曰道德所爲無不盡驚動而尊教○弼¶
　曰道者物之所由也德者物所得也由之¶
　乃得故不得不失尊之則害不得不貴也¶
　雱曰道尊而德卑德貴而物賤尊者如君¶
　父貴者如金玉此尊貴之異也¶
道之尊德之貴夫莫之爵而常自然¶
　明皇王弼二本命並作爵○明皇曰言道¶
　德之尊貴非假爵命但生成之功彼物而¶
　常自然貴爾○河曰道一不命召萬物而¶
<pb:KR5c0093_HFL_007-021a>¶
　常自然應之如影響○雱曰命於天則爲¶
　天子命於天子則爲諸侯有所受命則出¶
　命者能賤之矣唯道萬物之先而制其命¶
　孰能假之故常自然也¶
故道生之德畜之長之育之成之熟之養之¶
覆之¶
　明皇曰是以莫不尊道而貴德○河曰道¶
　之於萬物非但生之而已乃復長養成熟¶
　覆育全其性命人君治國治身亦當如是¶
　也○弼曰謂成其質各得其庇蔭不傷其¶
<pb:KR5c0093_HFL_007-021b>¶
　體矣○雱曰一本云德畜之¶
生而不有¶
　河曰道生萬物不有所取以爲利也¶
爲而不恃¶
　河曰道所施爲不恃望其報也○弼曰爲¶
　而不有¶
長而不宰¶
　河曰道長養萬物不宰割以爲利用也¶
是謂玄德¶
　明皇曰具如載營魄章所釋彼章言人修¶
<pb:KR5c0093_HFL_007-022a>¶
　如道此章明道用同人○河曰道之所行¶
　恩德玄暗不可得見○弼曰有德而不知¶
　其主也出乎幽冥故謂之玄德也○雱曰¶
　道以不生故能生生及其生生亦德而已¶
　　　天下有始章第五十二¶
天下有始以爲天下母¶
　明皇曰始者沖氣也言此妙氣生成萬物¶
　有茂養之德故可爲天下母○河曰始有¶
　道也道爲天下萬物母也○弼曰善始之¶
　則善養畜之矣故天下有始則可以爲天¶
<pb:KR5c0093_HFL_007-022b>¶
　下母矣○雱曰有名萬物之母則道是也¶
　始與母本同一體當其生生故但謂之母¶
既得其母以知其子¶
　眀皇曰萬物既得沖氣茂養以知其身即¶
　是沖氣之子○河曰子一也既知道已當¶
　復知一也○雱曰萬物由道以出道爲之¶
　母故謂之子得道則萬物之理不待識而¶
　知¶
既知其子復守其母¶
　河曰已知一當復守道反無爲○雱曰至¶
<pb:KR5c0093_HFL_007-023a>¶
　人雖殫窮物理而知理無實相故雖知之¶
　而不逐理而離道故曰復守其母也¶
没身不殆¶
　明皇曰既知身是沖氣之子當守此沖和¶
　妙氣不令離散則終没其身長無危殆○¶
　河曰不危殆也○弼曰母本也子末也得¶
　本以知末不舍本以逐末也○雱曰夫見¶
　理之後逐理不返則妄作爲凶失道遠矣¶
　故知子守母乃常不殆也故下文云¶
塞其兊¶
<pb:KR5c0093_HFL_007-023b>¶
　河曰兊目也目不妄視也¶
閉其門¶
　河曰門口也使口不妄言○弼曰兊事欲¶
　之所由生門事欲之所由從也○雱曰兊¶
　悦也人悅則形開故爲兊兊則物入之矣¶
　夫所以悦而至於形開者何也由不守其¶
　道而妄物理之美故悦而隨之以出也門¶
　者精神所出也外見諸理形開以受之而¶
　復出精神與之爲精則擾擾萬緒自此始¶
　矣故當塞兊閉門常守其母也¶
<pb:KR5c0093_HFL_007-024a>¶
終身不勤¶
　明皇曰兊愛悦也目悦色耳悦聲六根各¶
　有所悦縱則生患是故塞之不縱六根愛¶
　悦則禍患之門閉矣故終身不勤勞矣○¶
　河曰人當塞目不妄視閉口不妄言則終¶
　身不勤矣○弼曰無事永逸故終身不勤¶
　也○雱曰塞兊閉門以外應物則酬酢萬¶
　變而用常有餘¶
開其兊¶
　河曰開目視情欲也¶
<pb:KR5c0093_HFL_007-024b>¶
濟其事¶
　河曰濟益也益情欲之事¶
終身不救¶
　明皇曰開張六根縱其視聽以成濟其愛¶
　悦之事則常有禍患故終身不救○河曰¶
　禍亂成也○弼曰不閉其原而濟其事故¶
　雖終身不救○雱曰兊開物入而復費神¶
　用以濟其事則以内徇外逐物往矣一溺¶
　此流誰能救之哉¶
見小曰明¶
<pb:KR5c0093_HFL_007-025a>¶
　明皇曰人能於事微小則見而改行可謂¶
　明矣○河曰萌牙未動禍亂未見爲小昭¶
　然獨見爲明○雱曰守道則其見者微逐¶
　理則所知者博¶
守柔曰强¶
　明皇曰守柔弱則人不能加可謂强矣　¶
　河曰守柔弱日以强大也○弼曰爲治之¶
　功不在大見大不明見小乃明守强不强¶
　守柔乃强也○雱曰柔者本也憑强陽以¶
　爲强則逐物而不返唯守柔故勝物而不¶
<pb:KR5c0093_HFL_007-025b>¶
　傷¶
用其光¶
　河曰用其目光於外視時出之利害○弼¶
　曰顯道以去民¶
復歸其明¶
　明皇曰見小則明守柔則强若矜明用强¶
　將失守柔見小之義故當用光外照復歸¶
　守内明則長無患累矣○河曰復當反其¶
　光明於内無使精神泄也○弼曰不明察¶
　也○雱曰聖人之光則火性是也火性周¶
<pb:KR5c0093_HFL_007-026a>¶
　乎虚空而光託薪以爲體照用既罷還歸¶
　於空初不自明因薪示明而已聖人之光¶
　由物顯照物既無常照亦隨已故雖應酢¶
　無窮而初不費我也非天下之至神其敦¶
　能與於此¶
無遺身殃¶
　河曰内視存神不爲漏矣¶
是謂襲常¶
　明皇曰遺與也言還守内明則無與身爲¶
　殃咎者如此是謂密用眞常之道○河曰¶
<pb:KR5c0093_HFL_007-026b>¶
　人能行此是謂習修常道也○弼曰道之¶
　常也○雱曰儻有其明則是有我相我相¶
　既立物物爲殃故能明上文所謂乃終無¶
　殃也外此道者皆生滅法唯體此義乃始¶
　常住襲者體之而自不顯之謂也¶
¶
¶
¶
道徳眞經集註卷之七¶
