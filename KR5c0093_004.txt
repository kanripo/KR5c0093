# -*- mode: mandoku-view -*-
#+TITLE: 道德真經集注
#+DATE: 2015-08-29 00:20:13
#+PROPERTY:  LASTPB <PB KR5c0093_SJB_010-130093a>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0093_HFL_003-035b>
#+PROPERTY: JUAN 4
<md:KR5c0093_HFL_004-001a>¶<pb:KR5c0093_SJB_004-130033b>
道德眞經集註卷之四　　　　　靡四¶
　　　明皇河上公王弼王雱註¶
　　希言自然章第二十三¶
希言自然¶
　明皇曰希言者忘言也不云忘言而云希¶
　者明因言以詮道不可都忘悟道則言忘¶
　故云希爾若能因言悟道不滯於言則合¶
　自然矣○河曰希言者謂愛言也愛言者¶
　自然之道○弼曰聽之不聞名曰希下章¶
　言道之出言淡兮其無味也視之不足見¶<md:KR5c0093_HFL_004-001b>¶

　聽之不足聞然則無味不足聽之言乃是¶
　自然之至言也○雱曰希與上篇聽之不¶
　聞者同自然者不因物而然也希不與物¶
　並而無所交感獨出於萬法之上故曰自¶
　然¶
故飄風不終朝驟雨不終日¶
　明皇曰風雨飄驟則暴卒而害物言疾執¶
　滯則失道而生迷○河曰飄風疾風也驟¶
　雨暴雨也言疾不能長暴不能久也○雱¶
　曰風雨者陰陽交感所爲飄驟者交感之¶<md:KR5c0093_HFL_004-002a>¶
<pb:KR5c0093_SJB_004-130033c>
　過所以不能乆¶
孰爲此者天地¶
　河曰孰誰也誰爲此飄風暴雨者乎天地¶
　所爲¶
天地尚不能久¶
　河曰不終於朝暮也¶
而况於人乎¶
　眀皇曰天地至大欲爲暴卒則傷於物尚¶
　不能乆以况於人執言滯教則害於道欲¶
　求了悟其可得乎○河曰天地至神合爲¶<md:KR5c0093_HFL_004-002b>¶

　飄風暴雨尚不能使終朝至暮何况人欲¶
　爲暴卒乎○弼曰言暴疾美興不長也¶
故從事於道者¶
　明皇曰故從事於道之人當不執滯言教¶
　河曰從爲也人爲事當如道安靜不當如¶
　飄風驟雨¶
道者同於道¶
　明皇曰體道忘言則同於道矣○河曰道¶
　者謂好道人也同於道者所爲與道同○¶
　弼曰從事謂舉動從事於道者也道以無¶<md:KR5c0093_HFL_004-003a>¶
<pb:KR5c0093_SJB_004-130034a>
　形無爲成濟萬物故從事於道者以無爲¶
　爲君不言爲教緜緜若存而物得其眞與¶
　道同體故曰同於道○雱曰一本無下道¶
　者二字¶
德者同於德¶
　明皇曰德者道用之名人能體道忘功則¶
　其所施爲同於道用矣○河曰德謂好德¶
　人也同於德者所爲與德同也○弼曰得¶
　少也少則德故曰得也行得則與得同體¶
　故曰同於得也¶<md:KR5c0093_HFL_004-003b>¶

失者同於失¶
　明皇曰執言滯教無由了悟不悟則迷道¶
　故自同於失矣○河曰失謂任己失人也¶
　同於失者所謂與失同也○弼曰失累多¶
　也累多則失故曰失也行失則失與失同¶
　體故曰同於失也○雱曰一本德作得¶
同於道者道亦得之¶
　河曰與道同者道亦樂得之也¶
同於德者德亦得之¶
　河曰與德同者德亦樂得之也¶<md:KR5c0093_HFL_004-004a>¶
<pb:KR5c0093_SJB_004-130034b>
同於失者失亦得之¶
　明皇曰方諸挹水陽燧引火類族辨物斷¶
　焉可知○河曰與失同者失亦樂失之也¶
　弼曰言隨行其所故同而應之○雱曰凡¶
　人之生不待物而有所謂獨化者是也不¶
　待物而有則固希而自然矣而失性者妄¶
　有我體而從事於道故屈己以從道然則¶
　道爲之主而吾所謂其君者反臣於道矣¶
　故從事於道者有此道德失之三等而同¶
　歸於失此由不冥於希而立己待物離一¶<md:KR5c0093_HFL_004-004b>¶

　爲二而交感生患也¶
信不足¶
　河曰君信不足於下下則應君以不足也¶
有不信¶
　明皇曰執言滯教不能了悟是於信不足¶
　也自同於失失亦樂失是有不信也○河¶
　曰此言物類相歸同聲相應雲從龍風從¶
　虎水流濕火就燥自然之類也○弼曰忠¶
　信不足於下焉有不信也○雱曰降乎希¶
　則失性命之常於信爲不足上於信不足¶<md:KR5c0093_HFL_004-005a>¶
<pb:KR5c0093_SJB_004-130034c>
　則下必至乎不信此又明修己治人皆嘗¶
　用希¶
　　跂者不立章第二十四¶
跂者不立¶
　河曰跂進也謂貪權慕名進取功榮也則¶
　不可乆立身行道也○弼曰物尚進則失¶
　安故曰企者不立¶
跨者不行¶
　明皇曰跂舉踵而望也跨以跨夾物也以¶
　喻自見求明明終不得何異夫跂求乆立¶<md:KR5c0093_HFL_004-005b>¶

　跨求行履乎○河曰自以爲貴而跨於人¶
　衆共蔽之使不得行○雱曰不適其形之¶
　常故失性之用¶
自見者不明¶
　明皇曰靈才揚己動而見尤故不明○河¶
　曰人自見其形容以爲好自見所行以爲¶
　應道殊不自知其形醜操行之鄙¶
自是者不彰¶
　明皇曰是己非人直爲怨府故不彰○河¶
　曰自以爲是而非人衆共蔽之使不得彰¶<md:KR5c0093_HFL_004-006a>¶
<pb:KR5c0093_SJB_004-130035a>
　明¶
自伐者無功¶
　明皇曰專固伐取物所不與故無功○河¶
　曰所爲而自伐取其功美即失有功於人¶
　也¶
自矜者不長¶
　明皇曰矜衒行能人所鄙薄故不長○河¶
　曰好自矜大者不可以長乆¶
其在道也曰餘食贅行¶
　河曰贅貪也使此自矜伐之人在治國之¶<md:KR5c0093_HFL_004-006b>¶

　道曰賦斂餘禄食爲貪行○弼曰其唯於¶
　道而論之若郤至之行盛饌之餘也本雖¶
　美更可穢也本雖有功而自伐之故更爲¶
　疣贅者也○雱曰皆在分外¶
物或惡之¶
　河曰此人在位動欲傷害故物無有不畏¶
　惡也¶
故有道者不處也¶
　明皇曰自見等行於道而論是曰殘餘之¶
　食疣贅之行凡物尚或惡之故有道之人¶<md:KR5c0093_HFL_004-007a>¶
<pb:KR5c0093_SJB_004-130035b>
　不處斯事矣○河曰言有道之人不居其¶
　國也¶
　　　有物混成章第二十五¶
有物混成先天地生¶
　明皇曰將欲明道立名之由故云有物言¶
　有物混然而成含孕一切尋其生化乃在¶
　天地之先生○河曰謂道無形混然而成¶
　萬物乃在天地之前○弼曰混然不可得¶
　而知而萬物由之以成故曰混成也不知¶
　其誰之子故先天地生○雱曰道之中體¶<md:KR5c0093_HFL_004-007b>¶

　混然而成其視天地亦由一物耳而此特¶
　云先天地者老氏將歛天下之散亂迷錯¶
　而復之性本故且舉混成而已蓋由萬殊¶
　而觀則此爲道之全而由道本以觀則雖¶
　混成者猶散殊也目之爲物則明更有物¶
　物之妙耳¶
寂兮寥兮¶
　雱曰混成無象¶
獨立而不改¶
　河曰寂者無音聲寥者空無形獨立者無¶<md:KR5c0093_HFL_004-008a>¶
<pb:KR5c0093_SJB_004-130035c>
　匹雙不改者君子常○弼曰寂寥無形體¶
　也無物之匹故曰獨立也返化終始不失¶
　其常故曰不改也○雱曰混成之體常而¶
　不易¶
周行而不殆¶
　河曰道通行地無所不入在陽不燋記陰¶
　不竊無不貫穿不危殆○雱曰混成之用¶
　也萬物由我以生死我常制其命敦能危¶
　之¶
可以爲天下母¶<md:KR5c0093_HFL_004-008b>¶

　明皇曰有物之體寂寥虚靜妙本湛然常¶
　寂故獨立而不改應用遍於群有故周行¶
　而不危殆而萬物資以生成彼其茂養之¶
　德故可以爲天下母○河曰道育養萬物¶
　精氣如母之養子○弼曰周行無所不至¶
　而免殆能生全大形也故可以爲天地母¶
　也¶
吾不知其名¶
　弼曰名以定形混成無形不可得而定故¶
　曰不知其名也¶<md:KR5c0093_HFL_004-009a>¶
<pb:KR5c0093_SJB_004-130036a>
字之曰道¶
　河曰我不見道之形容不知當何以名之¶
　見萬物皆從道所生故字之曰道也○弼¶
　曰夫名以定形字以稱可言道取於無物¶
　而不由也是混成之中可言之稱最大也¶
强之名曰大¶
　明皇曰吾見有物生成隱無名氏故以道¶
　生表其德字之曰道以包含目其道而名¶
　曰大○河曰不知其名强曰大者高而無¶
　上羅而無外無不包容故曰大也○弼曰¶<md:KR5c0093_HFL_004-009b>¶

　吾所以字之曰道者取其可言之稱最大¶
　也責其字定之所由則繫於大大有繫則¶
　必有分有分則失其極矣故曰强爲之名¶
　曰大○雱曰道譬萬物則無乎不周可謂¶
　大矣雖然大名既立全體已虧¶
大曰逝¶
　河曰其爲大非若天常在上非若地常在¶
　下乃復逝去無常處所也○弼曰逝行也¶
　不守一大體而已周行無所不至故曰逝¶
　也○雱曰大則有用逝者周行攖物功用¶<md:KR5c0093_HFL_004-010a>¶
<pb:KR5c0093_SJB_004-130036b>
　著矣¶
逝曰遠¶
　河曰言遠者窮乎無窮布氣天地無所不¶
　通也○雱曰道之爲用無所不極可謂遠¶
　矣而去本亦遠矣此謂混成而已若道之¶
　至則非遠非近也¶
遠曰反¶
　明皇曰妙用無方强名不得故自大而求¶
　之則逝而往矣自往而求之則遠不及矣¶
　若能了悟則反在於身心而證之矣○河¶<md:KR5c0093_HFL_004-010b>¶

　曰言其遠不越絶乃復在人身也○弼曰¶
　遠極也周無所不窮極不偏於一所故曰¶
　遠也不隨於所適其志獨立故曰返也○¶
　雱曰有爲有形復歸於無事無物往來不¶
　窮終則有始也¶
故道大天大地大王亦大¶
　明皇曰因其所大而明之得一者天地王¶
　也天大能覆地大能載王大能法地則天¶
　行道故云亦大○河曰道大者包羅諸天¶
　地無所不容也天大者無所不蓋也地大¶<md:KR5c0093_HFL_004-011a>¶
<pb:KR5c0093_SJB_004-130036c>
　者無所不載也王大者無所不制也○弼¶
　曰天地之性人爲貴而王是人之主也雖¶
　不職大亦復爲大與三匹故曰王亦大也¶
　雱曰天地能體道故皆大王者在帝皇之¶
　下人道之至處凡老氏之說言道之中體¶
　未盡絶際姑盡性而已王以歸往爲名能¶
　盡人之性則人歸之矣猶百谷之宗江海¶
　也盡性則體道故示大¶
域中有四大¶
　弼曰四大道天地王也凡物有稱有名則¶<md:KR5c0093_HFL_004-011b>¶

　非其極也言道則有所由有所由然後謂¶
　之爲道然則是道稱中之大也不若無自¶
　之大也無稱不可得而名曰域也道天地¶
　王皆在乎無稱之内故曰域中有四大者¶
　也○雱曰道之中體因物而名故未離域¶
　中¶
而王處一焉¶
　明皇曰王者人靈之主萬物繫其興亡將¶
　欲申其鑒戒故云而王居其一欲警王令¶
　有所法謂下文也○河曰八極之内有四¶<md:KR5c0093_HFL_004-012a>¶
<pb:KR5c0093_SJB_004-130037a>
　大王居一也○弼曰處人主之大也○雱¶
　曰一本云王居其一焉¶
人法地¶
　河曰人當法地安靜和柔也種之得五穀¶
　掘之得甘泉勞而不怨也有功而不置也¶
　雱曰言王舉人之盡性者此復言人者明¶
　王德止於人事人性自具王德也¶
地法天¶
　河曰天湛泊不動施而不求報生長萬物¶
　無所收取¶<md:KR5c0093_HFL_004-012b>¶

天法道¶
　河曰道清靜不言陰行精氣萬物自成也¶
道法自然¶
　明皇曰人謂王也爲王者先當法地安靜¶
　既爾又當法天運用生成既生成已又當¶
　法道清靜無爲令物自化人君能爾者即¶
　令道法自然之性○河曰道長生自然無¶
　所法也○弼曰法謂法則也人不違地乃¶
　得全安法地也地不違天乃得全載法天¶
　也天不違道乃能全覆法道也道不違自¶<md:KR5c0093_HFL_004-013a>¶
<pb:KR5c0093_SJB_004-130037b>
　然方乃得其性法自然者在方而法方在¶
　圓而法圓於自然無所違也自然者無稱¶
　之言窮極之辭也用智不及無知而形魄¶
　不及精象精象不及無形有儀不如無儀¶
　故道相法也道法自然天故資焉天法於¶
　道地故則焉地法於天人故象焉所以爲¶
　主其一者主也○雱曰自然在此道之先¶
　而猶非道之極致假物而言則此四者如¶
　以次相法而至論則四者各不知其所始¶
　非有先後莊子曰季眞之莫爲接子之或¶<md:KR5c0093_HFL_004-013b>¶

　使在物一曲佛氏曰非因非縁亦非自然¶
　自然者在有物之上而出非物之下此說¶
　在莊佛之下而老氏不爲未聖者教適其¶
　時而言不悖理故也使學者止於自然以¶
　爲定論則失理遠矣不可不察也¶
　　　重爲輕根章第二十六¶
重烏輕根¶
　明皇曰重者制輕故重爲根○河曰人君¶
　不重則不尊治身不重則失神草木之華¶
　輕故零落根重故長存也¶<md:KR5c0093_HFL_004-014a>¶
<pb:KR5c0093_SJB_004-130037c>
靜爲躁君¶
　明皇曰靜者制動故靜爲君○河曰人君¶
　不靜則失神治身不靜則身危龍靜故能¶
　變化虎躁故夭虧也○弼曰凡物輕不能¶
　載重小不能鎮大不行者使行不動者制¶
　動是以重必爲輕根靜必爲躁君也¶
是以君子終曰行不離輜重¶
　明皇曰輜車也重者所載之物也輕躁者¶
　貴重靜亦由行者之守輜重故失輜重則¶
　遭凍餒好輕躁則生禍亂○河曰輜靜也¶<md:KR5c0093_HFL_004-014b>¶

　聖人終日行道不離其靜與重也○弼曰¶
　以重爲本不離○雱曰行以輕爲速而必¶
　籍輜重以自給遠而違之則必因於中道¶
　矣¶
雖有榮觀燕處超然¶
　明皇曰人君者守重靜故雖有榮觀當須¶
　燕爾安處超然不顧○河曰榮觀謂宫闕¶
　燕處后妃所居也超然遠避而不處也○¶
　弼曰不以經心之也○雱曰雖有榮觀在¶
　前必得燕處之處乃能安身此明躁靜之¶<md:KR5c0093_HFL_004-015a>¶
<pb:KR5c0093_SJB_004-130038a>
　義¶
如何萬乘之主¶
　河曰如何者疾時主傷痛之辭萬乘之主¶
　謂王者¶
而以身輕天下¶
　眀皇曰如何者傷嘆之辭也天下者大寳¶
　之位也言人君如何以身從欲輕用其身¶
　令亡其位乎○河曰王者至尊而以其身¶
　行輕躁乎疾時王奢恣輕淫也○雱曰人¶
　主以天下爲根不可以一身故輕之¶<md:KR5c0093_HFL_004-015b>¶

輕則失臣¶
　河曰王者輕淫則失其臣治身而淫則失¶
　其精¶
躁則失君¶
　明皇曰君輕易則人離散故失臣臣躁求¶
　則主不齒故失君○河曰王者行躁疾則¶
　失其君位治身躁疾則失其精神也○弼¶
　曰輕不眞重也失本爲喪身也失君謂失¶
　君位也○雱曰臣一作本¶
　　　善行章第二十七¶<md:KR5c0093_HFL_004-016a>¶
<pb:KR5c0093_SJB_004-130038b>
善行無轍迹¶
　明皇曰於諸法中失了眞性行無行相故¶
　云善行如此則心與道冥故無轍迹可尋¶
　求也○河曰善行道者求之於身不下堂¶
　不出門故無轍迹○弼曰順自然而行不¶
　造不始故物得至而無轍迹也○雱曰體¶
　神則周行而無迹且聖人不得已而有行¶
　則常不使迹著於世恐民之遷其德耳莊¶
　子所謂行而無迹者是¶
善言無瑕謫¶<md:KR5c0093_HFL_004-016b>¶

　明皇曰能了言教不爲滯執遣象求意理¶
　證言忘故於言教中無瑕疵謫過○河曰¶
　善言謂擇言而出則無瑕疵非過於天下¶
　弼曰順物之性不别不折故無取謫可得¶
　其門也○雱曰巵言日出出不以心故言¶
　滿天下而實未嘗言何瑕謫之有¶
善計不用籌算¶
　明皇曰能了諸法本無二門一以貫之不¶
　生他見故無勞用文自非天下計無計相¶
　非善而何○河曰善以道計專者則守一¶<md:KR5c0093_HFL_004-017a>¶
<pb:KR5c0093_SJB_004-130038c>
　不移所計不多則不用善策而可知也　¶
　弼曰因是乎數不假形也○雱曰一生二¶
　二生三自此以往巧曆不能計唯冥於一¶
　相不墮諸數則身外無物物來即了何假¶
　籌算乎一本作善計無籌策¶
善閉無關揵而不可開¶
　明皇曰兼忘言行不入異門心無逐乎境¶
　無起心之累雖無關揵其可開乎○雱曰¶
　藏於不得遯而閉之以無外則閉外無物¶
　敦能開之易所謂退藏於密者類此夫如¶<md:KR5c0093_HFL_004-017b>¶

　是則神不能窺其迹况得其門而入哉¶
善結無繩約而不可解¶
　明皇曰體了眞性本以虚忘若能虚忘則¶
　心與道合雖無繩索約束其可解而散乎¶
　河曰善以道結事者乃可結其心不如繩¶
　索可得解也○弼曰因物自然不設不施¶
　故不用關揵繩約而不可開解也此五者¶
　皆言不造不施因物之性不以形制物也¶
　雱曰以己信結天下之信孰能解之¶
是以聖人常善救人¶<md:KR5c0093_HFL_004-018a>¶
<pb:KR5c0093_SJB_004-130039a>
　河曰聖人所以常教人忠孝者欲以救人¶
　性命¶
故無棄人¶
　河曰使貴賤各得其所也○弼曰聖人不¶
　立形名以檢於物不造進向以殊棄不肖¶
　輔萬物之自然而不爲始故曰無棄人也¶
　不尚賢能則民不爭不貴難得之貨則民¶
　不爲盜不見可欲則民心不亂常使民心¶
　無欲無惑則無棄人心¶
常善救物¶<md:KR5c0093_HFL_004-018b>¶

　河曰聖人所以教民順四時以救萬物之¶
　殘傷¶
故無棄物¶
　明皇曰是以聖人常用此五善之教以教¶
　之故無棄者○河曰聖人不賤石而貴玉¶
　視之如一○雱曰聖人體盡無窮以神爲¶
　用故能有此五善然後能贍足一切使小¶
　以成小大以成大各遂其宜也夫五善存¶
　乎其身而因餘以爲人而其效至於人物¶
　無棄可謂至德也已蓋聖人所爲救人亦¶<md:KR5c0093_HFL_004-019a>¶
<pb:KR5c0093_SJB_004-130039b>
　不使遷其性而已故雖有言行而泯然無¶
　迹且常定于一不以計數亂其心以至於¶
　閉之結之莫非在宥其唯則聖人所以救¶
　人之道簡矣蓋持之在身而實所以救人¶
　也一本無常善救物已下八字¶
是謂襲明¶
　明皇曰密用曰襲五善之行在於忘遣忘¶
　遣則無迹故云密用密用則悟了故謂之¶
　明○河曰聖人善救人物謂襲明大道也¶
　雱曰襲如楊襲之襲聖人之在天下不敢¶<md:KR5c0093_HFL_004-019b>¶

　自見其明明見則事物畢彰民必離本非¶
　善救之道矣如上五事皆襲明也¶
故善人不善人之師¶
　河曰人之行善者聖人即以爲人師○弼¶
　曰舉善以師不善故謂之師矣¶
不善人善人之資¶
　明皇曰師法也資取也善人可師法不善¶
　人可取以役使也○河曰資用也人行不¶
　善聖人猶教導使爲善得以給用也○弼¶
　曰資取也善人以善齊不善以善棄不善¶<md:KR5c0093_HFL_004-020a>¶
<pb:KR5c0093_SJB_004-130039c>
　也故不善人善人之所取也○雱曰善人¶
　有不善人然後善救之功著故曰資¶
不貴其師¶
　河曰獨無輔也¶
不愛其資¶
　明皇曰此章深旨教以兼忘若存師資未¶
　爲極致今明所以貴師爲存學相學相既¶
　空自無所貴所以愛資爲存教相於教忘¶
　教故不愛資貴愛兩忘而道自化○河曰¶
　無所使也○雱曰聖人吉凶與民同患故¶<md:KR5c0093_HFL_004-020b>¶

　强立師資之名假爲善救之德要而極之¶
　則道通爲一孰爲師資然則非但我不愛¶
　資而已又能使天下忘我也所以能至於¶
　天下忘我者亦以五善而已¶
雖智大迷¶
　河曰雖自以爲智言此人乃大迷惑○弼¶
　曰雖有其智自任其智不因物於其道必¶
　失故曰雖智大迷○雱曰智者有知有知¶
　則能見有物之理而不知無物之妙故道¶
　妙至此智者大迷¶<md:KR5c0093_HFL_004-021a>¶
<pb:KR5c0093_SJB_004-130040a>
是謂要妙¶
　明皇曰師資兩忘是謂玄德凡俗不悟以¶
　爲大迷故聖人云雖知凡俗以爲大迷以¶
　道觀之是謂要妙○河曰能通此意是謂¶
　知微妙要道¶
　　　知其雄章第二十八¶
知其雄守其雌¶
　雱曰雄動雌靜靜則不離於眞但靜而已¶
　則非道之全故至人以雌爲常而常知雄¶
　也¶<md:KR5c0093_HFL_004-021b>¶

爲天下谿¶
　河曰雄以喻尊雌以喻卑人雖自知尊顯¶
　當復守之以卑微去雄之强梁就雌之柔¶
　和如是則天下歸之如水流入深谿也○¶
　雱曰谿以下而資納流通守雌則能以虚¶
　靜受一切法而不滯於物故曰爲天下谿¶
　此盡性者¶
爲天下谿常德不離¶
　河曰人能謙下如深谿則德常在不復離¶
　於己○雱曰常德分定而不遷道之在我¶<md:KR5c0093_HFL_004-022a>¶
<pb:KR5c0093_SJB_004-130040b>
　者也不離者一於性分内而不外¶
復歸於嬰兒¶
　明皇曰雄者忠於用牡故知其雄則當守¶
　其雌謙德物歸是爲天下谿谷則眞常之¶
　德不離其身抱道含和復歸於嬰兒之行¶
　矣○河曰復當歸志於嬰兒惷然而無所¶
　知也○弼曰雄先之屬雌後之屬也知爲¶
　天下之先者必後也是以聖人後其身而¶
　身先也谿不求物而物自歸之嬰兒不用¶
　智而合自然之智○雱曰嬰兒含和守一¶<md:KR5c0093_HFL_004-022b>¶

　欲慮不萌性之本眞渾而未散德厚之至¶
　乃同於初若然者可名於大矣孟子曰大¶
　人不失其赤子之心¶
知其白守其黑¶
　雱曰黑者北方之色靜不足以言之聖人¶
　建一切法非守黑則無以爲本相彼春夏¶
　發於玄冬此其驗也¶
爲天下式¶
　河曰白以喻昭昭黑以喻默默人雖自知¶
　昭昭明白當復守之以默默如闇昩無所¶<md:KR5c0093_HFL_004-023a>¶
<pb:KR5c0093_SJB_004-130040c>
　見如是則可爲天下法式則德常在○弼¶
　曰式模則也¶
烏天下式¶
　雱曰至人以聖爲天下法聖者體之中故¶
　也¶
常德不忒¶
　河曰人能爲天下法則德常在於己不復¶
　差忒○弼曰忒差也○雱曰經於事業者¶
　遠大則疑於有忒而適時應物如天運寒¶
　暑時之自然而心無積怒故不差忒也¶<md:KR5c0093_HFL_004-023b>¶

復歸於無極¶
　明皇曰能守雌靜常德不離德雖明白當¶
　如暗昩如此則爲天下法式常德應用曾¶
　不差違德用不窮故復歸於無極忒差也¶
　河曰德不差忒則長生乆壽歸身於無窮¶
　極也○弼曰不可窮也○雱曰大而化之¶
　之謂聖化則日襌而無窮故無窮者聖之¶
　體也從體起用還歸其本¶
知其榮守其辱¶
　雱曰聖人至此等切相去未歸本德之¶<md:KR5c0093_HFL_004-024a>¶
<pb:KR5c0093_SJB_004-130041a>
　至極未如是所以體神也古之道術有殘¶
　形壞衣自處污下以高教者義同於此¶
爲天下谷¶
　河曰榮以喻尊貴辱以喻污濁如己之有¶
　榮貴當守之以污濁如是則天下歸之如¶
　水流入深谷也○雱曰谷一虚一盈而能¶
　應一切故象神神者充塞無外有之不得¶
　用之不窮者是蓋守辱精也精故能神唯¶
　精可以入神¶
烏天下谷常德乃足¶<md:KR5c0093_HFL_004-024b>¶

　河曰足止也人能爲天下谷德乃止於己¶
　雱曰降神一等則於性爲不足故道至體¶
　神乃眞盡性¶
復歸於樸¶
　明皇曰德雖尊榮常守卑辱物感斯應如¶
　谷報聲虚受不窮常德圓足則復歸於道¶
　矣樸道也○河曰復當歸身於質樸不復¶
　爲文飾○弼曰此三者言常反終後乃德¶
　全其所處也下章反者道之動也功不可¶
　取常處其母也○雱曰樸以喻性之質性¶<md:KR5c0093_HFL_004-025a>¶
<pb:KR5c0093_SJB_004-130041b>
　能成萬法而不主一器故曰樸去神至矣¶
　而未嘗離樸也蓋至人從性起用大於守¶
　氣聖於制法神於體神要其極也復歸乎¶
　性而已¶
樸散則爲器¶
　河曰萬物之樸散則爲器用也若道散則¶
　爲神明流爲日月分爲五行也○雱曰既¶
　歸於樸樸復爲器終則有始道之常也¶
聖人用之則烏官長¶
　明皇曰含德内融則復於樸常德應用則¶<md:KR5c0093_HFL_004-025b>¶

　散而爲器既涉形器必有精麤故聖人用¶
　之則爲群材之官長矣○河曰聖人升用¶
　則爲百官之元長也○弼曰樸眞也眞散¶
　則百行出殊類生若器也聖人因其分散¶
　故爲之立官長以善爲師不善爲資移風¶
　易俗復歸於一也○雱曰帝王體樸以治¶
　散而知政則但爲官長而已¶
故大制不割¶
　明皇曰聖人用道大制群生暄然似春蒙¶
　澤不謝動植咸遂曾不割傷○河曰聖人¶<md:KR5c0093_HFL_004-026a>¶
<pb:KR5c0093_SJB_004-130041c>
　用之則以大道制御天下無所傷割治身¶
　則以大道制情欲不害精神也○弼曰大¶
　制者以天下之心爲心故無割也○雱曰¶
　以道爲制者因道之勢而適其自然故雖¶
　制而無宰割之迹此篇白黑榮辱之句義¶
　甚奥遠言不勝盡讀者其致意焉¶
　　　將欲章第二十九¶
將欲取天下¶
　河曰欲爲天下主也¶
而烏之者¶<md:KR5c0093_HFL_004-026b>¶

　河曰欲以有爲治民○弼曰爲造爲也¶
吾見其不得已¶
　明皇曰天下者大寳之位也有之者必待¶
　曆數在躬若暴亂之人將欲以力取而爲¶
　之主者老君戒云吾見其不得已○河曰¶
　我見其不得天道人心已明矣天道惡煩¶
　濁人心惡多欲○雱曰至人體神合變與¶
　物爲一雖兼制天下而未常有有故能從¶
　容無爲而業無不濟糠粃土苴將陶鑄帝¶
　王若夫塊然有己以己遇物則雖六尺之¶<md:KR5c0093_HFL_004-027a>¶
<pb:KR5c0093_SJB_004-130042a>
　身運轉妨滯若將不容而乃况天下之大¶
　歟取者取物是其有我爲者造作是其有¶
　爲有己有爲之人方且存乎憂患之間而¶
　何暇治人乎¶
天下神器¶
　弼曰神無形無方也器合成也無形以合¶
　故謂之神器也○雱曰唯體盡無窮其應¶
　無方者能用之以無爲¶
不可爲也¶
　河曰器物也人乃天下之神物也神物好¶<md:KR5c0093_HFL_004-027b>¶

　安靜不可以有爲治○雱曰有意於爲則¶
　有己有物矣¶
爲者敗之¶
　明皇曰大寳之位是天地神明之器謂爲¶
　神器故不可以力爲也故曰爲者敗之此¶
　戒姦亂之臣○河曰以有爲治之則取其¶
　質性¶
執者失之¶
　明皇曰曆數在躬已得君位而欲執有斯¶
　位陵虚神主天道禍淫亦當令失之此戒¶<md:KR5c0093_HFL_004-028a>¶
<pb:KR5c0093_SJB_004-130042b>
　帝王也○河曰强執教之人則失其情實¶
　生於詐僞也○弼曰萬物以自然爲性故¶
　可因而不可爲也可通而不可執也物有¶
　常性而造爲之故必敗也物有往來而執¶
　之故必失矣¶
凡物或行或隨¶
　河曰上所行下必隨之也¶
或歔或吹¶
　河曰歔温也吹寒也有所温必有所寒也¶
或强或羸¶<md:KR5c0093_HFL_004-028b>¶

　河曰有所强大必有所羸弱也¶
或載或隳¶
　明皇曰欲明爲則敗執則失故物或行之¶
　於前或隨之於後或呴之使暖或吹之使¶
　寒扶之則强折之則弱有道則載事無德¶
　則隳廢○河曰載安也隳危也有所安必¶
　有所危明人君不可以有爲治國與治身¶
　也○雱曰聖人心超有無不物於物故陰¶
　陽交代而我法不遷茍爲有有則物與爲¶
　敵萬變糾錯不可勝圖矣故獨行於前而¶<md:KR5c0093_HFL_004-029a>¶
<pb:KR5c0093_SJB_004-130042c>
　不知隨者在後如形影之不舍歔之欲温¶
　而不知吹者之已至如寒暑之相生知强¶
　而已則羸者有時而來知載而已則隳者¶
　應手而至此皆造化之大情朝暮之常態¶
　而有有者不知由己不了故有此患而更¶
　與爲競夫如是則雖介然一物之微而憂¶
　患之大已充塞天壤安能操神器而不累¶
　乎¶
是以聖人去甚去奢去泰¶
　明皇曰聖人睹或物之行隨知執者之必¶<md:KR5c0093_HFL_004-029b>¶

　失故去其過分爾○河曰甚謂貪淫聲色¶
　奢謂服飾飲食泰謂宫室臺榭去此三者¶
　處中和行無爲則天下自化○弼曰凡此¶
　諸或言物事逆順反覆不施爲執割也聖¶
　人達自然之至暢萬物之情故因而不爲¶
　順而不施除其所以迷去其所以惑故心¶
　不亂而物性自得之也○雱曰聖人心合¶
　於無以酬萬變方其爲也不以經懷如鏡¶
　應形適可而止分外之事理所不爲彼有¶
　有者妄見諸相矜己樂能爲之不已故事¶<md:KR5c0093_HFL_004-030a>¶
<pb:KR5c0093_SJB_004-130043a>
　輒過分此由不知行隨歔吹强羸載隳之¶
　反復故爾¶¶¶¶



道徳眞經集註卷之四¶¶¶¶¶<md:KR5c0093_HFL_004-030b>¶¶¶¶¶¶¶¶¶¶¶¶¶¶¶¶





















