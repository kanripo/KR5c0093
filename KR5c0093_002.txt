# -*- mode: mandoku-view; -*-
#+DATE: 2015-08-29 00:20:06.645214
#+TITLE: 道德真經集注
#+PROPERTY: DZID  DZ0706
#+PROPERTY: SOURCE  正統道藏，三家本，1988，13—1 十卷（六、七、八卷原缺） 洞神部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5c0093_SJB_002-130011a>
#+PROPERTY: JUAN 2
#+PROPERTY: ID KR5c0093
<pb:KR5c0093_HFL_002-001a>¶
道德眞經集註卷之二　　　　　靡二¶
　　　明皇河上公王弼王雱註¶
　　天長地乆章第七¶
天長地乆¶
　明皇曰標天地長乆者欲明無私無心則¶
　能長能乆結喻成義在乎聖人後身外身¶
　無私成私爾○河曰說天地長生乆壽以¶
　喻教人也¶
天地所以能長且乆者以其不自生¶
　河曰天地所以獨長且乆者以其安靜施¶
<pb:KR5c0093_HFL_002-001b>¶
　不求報不如人居處汲汲求自饒之利奪¶
　人以自與○弼曰自生則與物爭不自生¶
　則物歸也¶
故能長生¶
　明皇曰天地生物德用甚多而能長且乆¶
　者以其資禀於道不自矜其生成之功故¶
　爾○河曰以其不求生故能長生不終也¶
　雱曰自生則有其生有其生則生既喪矣¶
　唯無以生爲則生未嘗生生未嘗生則所¶
　寓之形雖生而無生之累宜其長且乆也¶
<pb:KR5c0093_HFL_002-002a>¶
　天地之不自生非利乎長乆而然道固如¶
　此而已然所謂長乆者亦瞬息之間耳唯¶
　蓋載傾陷而未嘗壞者乃其眞也¶
是以聖人後其身¶
　河曰先人而後己也¶
而身先¶
　河曰天下敬之先以爲長○雱曰聖人雖¶
　聖而形與物齊唯其體天道而不爭乃能¶
　獨異於衆使其立己而與衆敵則匹夫匹¶
　婦皆足以勝之　¶
<pb:KR5c0093_HFL_002-002b>¶
外其身¶
　河曰薄己而厚人也¶
而身存¶
　明皇曰後身則人樂推故身先外身則心¶
　志淡泊故身存○河曰百姓愛之如父母¶
　神明祐之若赤子故身常存○雱曰有我¶
　而存之則物皆吾敵夫唯超然自喪不有¶
　吾身者物莫能傾之¶
非以其無私邪¶
　河曰聖人爲人所愛神明所祐非以其公¶
<pb:KR5c0093_HFL_002-003a>¶
　正無私所致乎¶
故能成其私¶
　明皇曰天地忘生養之功是無私而能長¶
　且乆是成其私聖人後外其身是無私而¶
　能先能存是成其私也○河曰人以爲私¶
　者欲以厚己也聖人無私而己自厚故能¶
　成其私也○弼曰無私者無爲於身也身¶
　先身存故曰能成其私也○雱曰聖人無¶
　私未嘗有我故也使計而爲之則私敦甚¶
　焉¶
<pb:KR5c0093_HFL_002-003b>¶
　　　上善若水章第八¶
上善若水¶
　明皇曰將明至人上善之功故舉水性幾¶
　道之喻○河曰上善之人如水之性○雱¶
　曰水者五行之首方出空無而入實有者¶
　也離道未遠故其性最近道蓋離道則善¶
　名立矣上善若水物理自然¶
水善利萬物¶
　河曰水在天爲霧露在地爲泉源也¶
而不爭處衆人所惡¶
<pb:KR5c0093_HFL_002-004a>¶
　河曰衆人惡卑濕垢濁水獨靜流居之也¶
　弼曰人惡卑也○雱曰處一本作居¶
故幾於道矣¶
　明皇曰幾近○河曰水性幾與道同○弼¶
　曰道無水有故曰幾○雱曰人有心心爲¶
　火火騰上而明故好爭唯忘心體道者能¶
　利物而無心勝物也¶
居善地¶
　明皇曰上善之人處身柔弱亦如水之居¶
　地潤益一切地以卑用水好下流○河曰¶
<pb:KR5c0093_HFL_002-004b>¶
　水性善喜於地在草木之上即流而下有¶
　以於地動而下人也○雱曰趣下而流¶
心善淵¶
　明皇曰用心深靜亦如水之泉停矣○河¶
　曰水深空虚淵深清明○雱曰深靜而乎¶
　内明外晦¶
與善仁¶
　明皇曰施與合乎至仁亦如水之滋潤品¶
　物矣○河曰萬物得水以生與虚而不與¶
　盈也¶
<pb:KR5c0093_HFL_002-005a>¶
言善信¶
　明皇曰發言信實亦如水之行險不失其¶
　信矣○河曰水内影照形不失其情也　¶
　雱曰萬逝必東¶
政善治¶
　明皇曰從政善理亦如水之洗滌羣物令¶
　其清靜矣○河曰無有不洗清且平也○¶
　雱曰任理而不任情積柔弱而勝重大¶
事善能¶
　明皇曰於事善能因任亦如水性方圓隨¶
<pb:KR5c0093_HFL_002-005b>¶
　器不滯於物○河曰能方能圓曲直隨形¶
　雱曰唯變所適故無不能也¶
動善時¶
　明皇曰物感而應不失其時亦如水之春¶
　泮冬凝矣○河曰夏散冬凝應期而動不¶
　失天時○雱曰决之則流壅之則止不先¶
　物動亦不失時¶
夫唯不爭¶
　河曰壅之則止决之則流聽從人也¶
故無尤矣¶
<pb:KR5c0093_HFL_002-006a>¶
　明皇曰上善之人虚心順物如彼水性壅¶
　止决流既不違迕於物故無過尤之地○¶
　河曰水性如是故天下無有怨尤水者也¶
　弼曰言水皆應於此道也○雱曰水體一¶
　而物莫能易故能兼此諸善蓋有德於物¶
　而常下物是以有德使有心於爲德則不¶
能成德矣故篇終又言之¶
　　持而盈之章第九¶
持而盈之不如其已¶
　明皇曰執持盈滿使不傾失積財爲累悔¶
<pb:KR5c0093_HFL_002-006b>¶
　吝必生故不如其已已止也○河曰盈滿¶
　也已止也持滿必傾不如止也○弼曰持¶
　謂不失德也既不失其德又盈之勢必傾¶
　危故不如其已者謂乃更不如無德無功¶
　者也○雱曰持而盈之有意於有所以失¶
　之唯忘有有之爲有而有之以無有則無¶
　失無溢矣¶
揣而銳之不可長保¶
　明皇曰揣度銳利進取榮名富貴必驕坐¶
　招殃咎故不可長保○河曰揣治也先揣¶
<pb:KR5c0093_HFL_002-007a>¶
　之後必棄捐○弼曰既揣末令尖又銳之¶
　令利勢必摧衂故不可長保也○雱曰揣¶
　者巧於度情銳者利於入物且事物無盡¶
　而吾持一身以遇其變則揣銳之工有時¶
　困矣豈可長保乎故至人因時乘理而接¶
　之以無我則其出無方而所應不窮也¶
金玉滿堂莫之能守¶
　明皇曰此明盈難乆持也○河曰嗜欲傷¶
　神財多累身○弼曰不若其已○雱曰實¶
　外物而守之所守非所有也豈能乆乎¶
<pb:KR5c0093_HFL_002-007b>¶
富貴而驕自遺其咎¶
　明皇曰此明銳不可揣也驕猶心生故咎¶
　非他與○河曰夫富當賑貧貴當憐賤而¶
　反驕恣必彼禍患也○弼曰不可長保也¶
　雱曰驕生於恃外恃外之人何足算乎四¶
　者皆以己有物與爲驕者同累然自持盈¶
　而下每失彌甚¶
功成名遂身退天之道¶
　明皇曰功成名遂者當退身以辭盛亦如¶
　天道盈虚有時則無憂患矣○河曰言人¶
<pb:KR5c0093_HFL_002-008a>¶
　所爲功成事立名迹稱遂不退身避位則¶
　遇於害此乃天之常道也譬如日中則移¶
　月滿則虧物盛則衰樂極則哀○弼曰四¶
　時更運功成則移○雱曰寒暑相推物極¶
　則返陰陽代運天道回然而世之愚者一¶
　遭其變一犯其名則終身有之認以爲己¶
　曾不知造化之密移吉凶之倚伏故終至¶
　於坐蒙憂患無以自存唯至人不然藏金¶
　玉而不寳居富貴而不榮凡物之來寄者¶
　如陰影集身窅然不知其在彼邪在我邪¶
<pb:KR5c0093_HFL_002-008b>¶
　然則豈持盈以爲慎揣銳以爲工乎苟非¶
　無我之妙其何以與於此天之道大矣而¶
　莫尚乎是¶
　　　載營魄章第十¶
載營魄¶
　河曰營魄魂魄也人載魂魄之上得以生¶
　當愛養之喜怒亡魂卒驚傷魄魂在肝魄¶
　在肺美酒甘肴傷人肝肺故魂靜志道不¶
　亂魄安德壽延年也○雱曰魄陰物形之¶
　主也神之爲物廣大通達而不自了者神¶
<pb:KR5c0093_HFL_002-009a>¶
　常載於魄故神反拘於形體此廣者所以¶
　狹通者所以滯也欲學此道者當先廓其¶
　志氣勿累於形體使神常載魄而不載於¶
　魄則可以抱一而體神矣竊嘗論曰人之¶
　既死有升沉之異者良由滅神徇形以神¶
　從魄故至於淪乎幽陰化爲異物也若夫¶
　神完之人雖魄之陰滯將與神爲一而無¶
　所不之矣聖人之死日神不從魄也其始¶
　也亦載魄而已¶
抱一能無離乎¶
<pb:KR5c0093_HFL_002-009b>¶
　明皇曰人生始化曰魄既生魄陽曰魂魄¶
　則陰虚魂則陽滿言人載虚魄常須營護¶
　復陽陽氣充魄則爲魂魂能運動則生全¶
　矣一者不雜也復陽全生不可染雜故令¶
　抱守淳一能無離身乎○河曰言人能抱¶
　一使不離於身則長存一者道始所生太¶
　和之精氣也故曰一布名於天下天得一¶
　以清地得一以寧侯王得一以爲正平入¶
　爲心出爲行布施爲德總名爲一一之爲¶
　言志一無二也○弼曰載猶處也營魄人¶
<pb:KR5c0093_HFL_002-010a>¶
　之常居處也一人之眞也言人能處常居¶
　之宅抱一清神能常無離乎則萬物自賔¶
　也○雱曰一者精之數不言精而言一者¶
　守一則精不摇矣學道歸乎復性復性歸¶
　乎體神所以不能神者由逐末忘本以物¶
　易己故喪精失靈沉爲下愚也陰陽之靈¶
　曰魂魄魂陽故遊遊而止我身者以魄爲¶
　之配也魄陰故營營止也故學者必先寧¶
　其志氣使精魄靜一魄止則魂定精一則¶
　神全矣一生水水爲精人之初生因精集¶
<pb:KR5c0093_HFL_002-010b>¶
　神本自渾全而不能了者常至於離析隳¶
　散其名曰罔兩罔者神不明兩者精不一¶
　也莊子曰無揺汝精抱一之謂也蓋精神¶
　水火之象火無常形因膏顯照神則廓然¶
　無體不可致工但當存精而己如增膏而¶
　火明培根而葉茂也魂魄精神既不虧耗¶
　然後心强氣順不爲物使靜則體道作則¶
　契理妙而極之則與神爲一更絶四名矣¶
　此學者之至要萬世聖賢皆由此義求不¶
　在外當由心得之¶
<pb:KR5c0093_HFL_002-011a>¶
專氣致柔能如嬰兒乎¶
　明皇曰專一沖氣使致和柔能如嬰兒無¶
　所分别乎○河曰專守精氣使不亂則形¶
　體能應之而柔順能如嬰兒内無思慮外¶
　無政事則精神不去也○弼曰專任也致¶
　極也言任自然之氣致至柔之和能若嬰¶
　兒之無所欲乎則物全而性得矣○雱曰¶
　人生有三曰精曰神曰氣精全則神全神¶
　全則能帥氣矣神衰而不足以帥氣則氣¶
　作不常使人陷於非道孟子曰志者氣之¶
<pb:KR5c0093_HFL_002-011b>¶
　帥也楊雄曰氣者所適善惡之馬歟帥懦¶
　而衆悖則師必亡馬怒而御疲則車必敗¶
　神不能專氣則喜怒哀樂唯氣所爲沈陷¶
　越佚理固然也古之士無不曉此苟未及¶
　此則當清心以防之孔子所謂三戒皆防¶
　氣也門人獨顔回能專氣故曰不遷怒氣¶
　之暴在陽而陽之發者莫暴於怒於怒可¶
　以無遷則非專氣而何人生本具聖質氣¶
　佚而不能專故自壯以往離道彌遠能抱¶
　一則神全神全則氣柔氣柔則眞全所以¶
<pb:KR5c0093_HFL_002-012a>¶
　與嬰兒同專者有而擅其權之謂¶
滌除玄覽¶
　河曰當洗其心使潔清也心居玄㝠之處¶
　覽知萬事故謂之玄覽也¶
能無疵乎¶
　明皇曰玄覽心照也疵瑕病也滌除心照¶
　使令清靜能無疵病乎○河曰不淫邪也¶
　弼曰玄物之極也言能滌除邪飾至於極¶
　覽能不以物介其明疵之其神乎則終與¶
　玄同也○雱曰能專氣則性定性定則智¶
<pb:KR5c0093_HFL_002-012b>¶
　明智明則可以蕩滌除去而玄覽至理矣¶
　既燭其理則世間萬態同爲至妙儻睹一¶
　疵則非識理也¶
愛民治國¶
　河曰治身者愛氣則身全治國者愛民則¶
　國安¶
能無烏乎¶
　明皇曰愛養萬人臨理國政能無爲乎當¶
　自化矣自上營魄皆教修身身修則德全¶
　故可爲君矣○河曰治身者呼吸精氣無¶
<pb:KR5c0093_HFL_002-013a>¶
　令耳聞也治國者布施惠德無令下知也¶
　弼曰任術以求成運數以求匿者智也玄¶
　覽無疵猶絶聖也治國無以智猶棄智也¶
　能無以智乎則民又僻而國治也○雱曰¶
　如上說爲己之道盡矣然則可以其餘及¶
　人也老子之言專於復性有爲則非所以¶
　使民安性故雖愛治而不尚有爲此道之¶
　至也¶
天門開闔¶
　河曰天門謂北極紫微宫開闔謂終始兩¶
<pb:KR5c0093_HFL_002-013b>¶
　際也治身天門謂鼻孔開謂喘息闔謂呼¶
　吸也¶
能烏雌乎¶
　明皇曰天門歷數所從出開闔謂理亂言¶
　人君應期受命能守雌靜則可以永終天¶
　禄矣又解云易曰一闔一闢謂之變言聖¶
　人撫運應變無常不以雄成而守雌牝亦¶
　如天門開闔虧盈而益謙也○河曰治身¶
　當如雌牝安靜柔弱治國應變和而不唱¶
　弼曰天門謂天下之所由從也開闔治亂¶
<pb:KR5c0093_HFL_002-014a>¶
　之際也或開或闔經通於天下故曰天門¶
　開闔也雌應而不唱因而不爲言天門開¶
　闔能爲雌乎則物自賔而處自安矣○雱¶
　曰至人無心於作精神出入皆應而不唱¶
　莊子所謂有物采之者老子於四時當秋¶
　其德主金靜一復性者也故其尚如此至¶
　於易則先天後天無非道者¶
明白四達¶
　河曰言道明白如日月四達滿於天下八¶
　極之外故曰視之不見聽之不聞彰布之¶
<pb:KR5c0093_HFL_002-014b>¶
　於十方焕焕煌煌也¶
能無知乎¶
　明皇曰人君能爲雌靜則萬姓樂推其德¶
　明白如日四照猶須忘功不宰故曰能無¶
　知乎○河曰無有能知道滿於天下者○¶
　弼曰言至明四達無迷無迷無惑能無以¶
　爲乎則物化矣所謂道常無爲侯王若能¶
　守則萬物自化○雱曰理無足知知以應¶
　物既知至理則自當無知唯能無知故無¶
　所不知也如昭然有知則是不知無知之¶
<pb:KR5c0093_HFL_002-015a>¶
　妙何足謂知也竊嘗論之聖智下愚本無¶
　殊品因愚顯智乃有聖名聖人本心何嘗¶
　自聖故明白四達而初無所知乃眞聖人¶
　之知也¶
生之畜之¶
　河曰道生萬物而畜養之○弼曰不塞其¶
　原也不禁其性也○雱曰道備如上則造¶
　化在我可以生畜萬物矣¶
生而不有¶
　河曰道生萬物無所取有○雱曰道生萬¶
<pb:KR5c0093_HFL_002-015b>¶
　物物之與道常爲一體誰有之者¶
烏而不恃¶
　河曰道所施爲不恃望其報也○雱曰不¶
　得已而爲爲於已然之時雖有爲之之功¶
　而超然自喪豈復矜恃哉¶
長而不宰¶
　河曰道長養萬物不宰割以爲器用○雱¶
　曰道如上文則可長天下以無爲矣雖在¶
　物上如標枝然豈有分割之功乎¶
是謂玄德¶
<pb:KR5c0093_HFL_002-016a>¶
　明皇曰令物各遂其生而畜養之遂生而¶
　不以爲有修爲而不恃其功居長而不爲¶
　主宰人若能如此者是謂深玄之德矣○¶
　河曰言道行德玄冥不可得見欲使人如¶
　道也○弼曰不塞其源則物自生何功之¶
　有不禁其性則物自濟何爲之情物自長¶
　足不吾宰成有德無主非玄如何凡言玄¶
　德皆有德而又知其主出乎幽冥○雱曰¶
　玄爲妙體德之至也昔舜在側微書聞玄¶
　德蓋至德常在於無思無爲此篇之義主¶
<pb:KR5c0093_HFL_002-016b>¶
　於無爲故雖爲長而德猶稱玄也此篇自¶
　爲士以至於體神入聖修身之序盡矣¶
　　　三十輻章第十一¶
三十輻共一轂¶
　河曰古者車三十輻法月數也共一轂者¶
　轂中有孔故衆輻共凑之治身者當除情¶
　去欲使五藏空虚神乃歸之也治國者寡¶
　能總衆弱共扶强¶
當其無有車之用¶
　明皇曰此明有無功用相資而立三十輻¶
<pb:KR5c0093_HFL_002-017a>¶
　者明造車共一轂者因言少總衆夫轅厢¶
　之有共則成車車中空無乃可運用若無¶
　轅厢之有亦無所用之車車中若不空無¶
　則轅厢之有皆爲棄物矣○河曰無謂空¶
　虚轂中空虚輪得轉行轝中空虚人得載¶
　其上也○弼曰轂所以能統三十輻者無¶
　也以其無能受物之故故能以實統衆也¶
　雱曰共一本作用¶
埏埴以烏器¶
　河曰埏和也埴土也和土以爲飲食之器¶
<pb:KR5c0093_HFL_002-017b>¶
當其無有器之用¶
　明皇曰埏和也埴土也陶匠和土爲瓦缶¶
　之器○河曰器中空虚故得有所盛受¶
鑿户牖以爲室¶
　河曰謂作屋室¶
當其無有室之用¶
　明皇曰古者陶穴以爲室宇亦開户牖故¶
　云鑿爾○河曰言户牖空虚人得以出入¶
　觀視室中空虚人得以居處是其用也○¶
　雱曰凡此三物或運轉或貯盛或居處而¶
<pb:KR5c0093_HFL_002-018a>¶
　皆以無有爲用¶
故有之以爲利¶
　河曰利物也利於形用器中有物室中有¶
　人恐其屋破壞腹中有神畏形之消亡也¶
無之以爲用¶
　明皇曰有體利無以無爲利無體用有以¶
　有爲用且形而上者曰道形而下者曰器¶
　將明至道之用約形質以彰故借粗有之¶
　用無以明妙無之利有爾○河曰言虚空¶
　者乃可用盛受萬物故曰虚無能制有形¶
<pb:KR5c0093_HFL_002-018b>¶
　道者空也○弼曰木埴璧所以成三者而¶
　皆以無爲用也言無者有之所以爲利皆¶
　賴無以爲用也○雱曰無非有對因有有¶
　無於無之中復有妙有不窮之用妙有之¶
　功若夫有物之有具存形質非能應於不¶
　窮者也故但爲利利陰屬也雖然此有無¶
　之論耳極而言之則無不離有有亦眞無¶
　非有非無乃眞妙有也¶
　　　五色章第十二¶
五色令人目盲¶
<pb:KR5c0093_HFL_002-019a>¶
　河曰貪淫好色則傷精失明也¶
五音令人耳聾¶
　河曰好聽五音則和氣去心不能聽無聲¶
　之聲¶
五味令人口爽¶
　明皇曰目悦青黃之觀耳耽宫徵之音口¶
　嗛芻豢之味傷當過分則坐令形骸聾盲¶
　河曰爽亡也人嗜五味於口則口亡言失¶
　於道味也○雱曰人生而靜目物有遷耳¶
　自本自希夷而聲色在前眞從妄喪口之¶
<pb:KR5c0093_HFL_002-019b>¶
　於味亦復如此故昩於聲聲色色味味之¶
　妙者聲色味也¶
馳騁田獵令人心發狂¶
　明皇曰馳騁代務執著有爲如彼田獵唯¶
　求殺獲曰以心鬥逐境奔馳靜而思之是¶
　發狂病○河曰人精神好安靜馳聘呼吸¶
　精神散亡故發狂也○弼曰爽差失也失¶
　口之用故謂之爽失耳目心口皆順其性¶
　也不以順性命反以傷自然故曰盲聾爽¶
　狂也○雱曰足於内則得逐於外則惑故¶
<pb:KR5c0093_HFL_002-020a>¶
　馳聘田獵血氣俱作心爲發狂明逐物失¶
　性¶
難得之貨令人行妨¶
　明皇曰性分所無求亦不得妄求難得故¶
　令道行有所妨傷○河曰妨傷也難得之¶
　貨謂金銀珠玉心貪意欲不知厭足則傷¶
　身辱也○弼曰難得之貨塞人正路故令¶
　人行妨也○雱曰難得之貨非適於養已¶
　而愚者妄以爲美因毁行以求之唯明乎¶
　天下之良貴與夫有萬之富則外物莫能¶
<pb:KR5c0093_HFL_002-020b>¶
　傷矣¶
是以聖人烏腹¶
　河曰守五性去六情節志氣養神明¶
不爲目¶
　河曰目不妄視妄視泄情於外¶
故去彼取此¶
　明皇曰取此含受之腹去彼妄視之目　¶
　河曰去彼目之妄視取此腹之養性○弼¶
　曰爲腹者以物養己爲目者以目役己故¶
　聖人不爲目也○雱曰腹無所不容目觸¶
<pb:KR5c0093_HFL_002-021a>¶
　類分别¶
寵辱章第十三¶
　　　寵辱若驚¶
　明皇曰操之則慄捨之則悲未忘寵辱故¶
　皆驚也○河曰身寵亦驚身辱亦驚○雱¶
　曰心榮於見寵則辱孰甚焉¶
貴大患若身¶
　明皇曰身爲患本故矜貴其身即如貴大¶
　患矣此合云貴身如貴大患而乃云貴大¶
　患如身者欲明起心貴身即是大患有貴¶
<pb:KR5c0093_HFL_002-021b>¶
　即身是大患故云貴大患如身若此也此¶
　上兩句正標○河曰貴畏也若至也畏大¶
　患至身故皆驚○雱曰有貴而累其心則¶
　其患大矣如人有身動輒自累¶
何謂寵辱¶
　河曰問何爲寵何爲辱寵者尊榮辱者耻¶
　辱及身還自問者以曉人也○雱曰一本¶
　此有若驚二字非也若曰寵乃世之所榮¶
　何以爲辱乎設問以發下文¶
寵爲下¶
<pb:KR5c0093_HFL_002-022a>¶
　明皇曰前標寵辱如驚恐人不了故問何¶
　謂寵辱夫得寵驕盈無不生禍是知寵爲¶
　辱本故答云寵爲下○河曰辱爲下賤○¶
　雱曰受寵於人則爲下之道趙孟能賤之¶
　者寵於人者也凡生莫不有眞君足以高¶
　天下莫不有眞宰足以製萬物而愚者失¶
　其良貴逐物求榮與奪之權在人之乎而¶
　吾之憂喜繫於得失豈不早且惑乎驚生¶
　於有愛而畏奪故有寵之累如驚也彼三¶
　仕三已而無喜愠之色者固驚乎謂誰受¶
<pb:KR5c0093_HFL_002-022b>¶
　寵而不自榮則居寵而非辱矣¶
得之若驚¶
　河曰得寵榮驚者處高位如臨危也貴不¶
　敢驕不敢奢¶
失之若驚¶
　河曰失者失寵處辱也驚者恐禍重來也¶
是謂寵辱若驚¶
　明皇曰寵辱循環寵爲辱本凡情惑滯雖¶
　辱而不驚寵故聖人戒云汝之得寵當如¶
　汝得辱而驚則汝之失寵得辱亦如吾戒¶
<pb:KR5c0093_HFL_002-023a>¶
　汝得寵而驚懼也故結云是謂寵辱若驚¶
　弼曰寵必有辱榮必有患驚辱等榮患同¶
　也爲下得寵辱榮患若驚則不足以亂天¶
　下也○雱曰爲其得失之際有若驚之心¶
　是以辱也¶
何謂貴大患若身¶
　明皇曰恐人不曉即身是患本故問之○¶
　河曰復還自門何故畏人若身○弼曰大¶
　患榮寵之屬也生之厚必入死之地故謂¶
　之大患也人迷之於榮寵返之於身故曰¶
<pb:KR5c0093_HFL_002-023b>¶
　大患若身也○雱曰貴者在物之上而有¶
　國家有之而不能忘則爲患大矣譬人有¶
　身珍而累之則寒暑疾痛萬緒皆作豈非¶
　大患乎市南子曰堯非有人非見有於人¶
　者也貴者有人寵者見有於人唯聖人能¶
　免此二者¶
吾所以有大患者爲吾有身¶
　明皇曰身相虚幻本無眞實爲患本者以¶
　吾執有其身痛癢寒温故爲身患○河曰¶
　吾所以有大患者爲吾有身憂其勤勞念¶
<pb:KR5c0093_HFL_002-024a>¶
　其飢寒觸情從欲則遇禍患也○弼曰由¶
　有其身也¶
及吾無身¶
　弼曰歸之自然也¶
吾有何患¶
　明皇曰能知天地委和皆非我有離形去¶
　智了身非身同於大通夫有何患○河曰¶
　使吾無有身體得道自然輕舉升雲出入¶
　無間與道通神當有何患○雱曰萬物與¶
　我爲一則與道玄同而萬變皆忘吉凶息¶
<pb:KR5c0093_HFL_002-024b>¶
　矣而愚者不能自解恃形爲己故形之所¶
　遭觸途生患老子先明寵貴之累而寵貴¶
　之累皆縁有身而生故因譬貴之若身遂¶
　及無身之妙莊子曰忘其所不忘而不忘¶
　其所忘是之謂誠忘亦明此義而孔子毋¶
　我理與是同學期於此而已然所謂無者¶
　豈棄而去之乎但有之而未嘗有則不累¶
　矣且崇高莫大乎富貴誠能有之以無有¶
　則聖人所爲濟世也亦何患之有其於寵¶
　也亦若斯而已矣¶
<pb:KR5c0093_HFL_002-025a>¶
故貴以身爲天下若可寄天下¶
　河曰言人君貴其身而賤人欲爲天下主¶
　者則可以立不可以乆也○弼曰無物以¶
　易其身故曰貴也此乃可以託天下也¶
愛以身爲天下若可託天下¶
　明皇曰此章首標寵辱之戒後以託寄結¶
　成者夫寵辱若驚未忘寵辱貴愛以爲未¶
　忘貴愛故以辱校寵則辱不如寵以貴方¶
　愛則貴不如愛驚寵辱者尚有寵辱介懷¶
　存貴愛者未爲兼忘天下故初則使驚寵¶
<pb:KR5c0093_HFL_002-025b>¶
　如辱後欲令寵辱俱忘假寄託之近名辯¶
　兼忘之極致忘寵辱則無所復驚忘身則¶
　無爲患本忘天下則無寄託之近名○河¶
　曰言人君能愛其身非爲己也乃欲爲萬¶
　民之父母以此得爲天下主者乃可以託¶
　其身於萬民之上長無咎也○弼曰無物¶
　可以損其身故曰愛也如此乃可以寄天¶
　下也不以寵辱榮患損易其身然後乃可¶
　以天下傳之也○雱曰聖人無身故土苴¶
　足以堯舜有身而爲之則累矣苟未及乎¶
<pb:KR5c0093_HFL_002-026a>¶
　無身則唯尊生重本不以物易己者如可¶
　以寄託天下貴者不辱其身愛者不危其¶
　身子州支父王子搜之徒是也若此二人¶
　者豈榮其寵累其貴乎一本作可以託天¶
　下矣可以寄天下矣此王弼取南華爲定¶
　非是¶
　　　視之不見章第十四¶
視之不見名曰夷¶
　明皇曰此明道也夷平易也道非色故視¶
　不可見以其於無色之中能色故詔曰夷¶
<pb:KR5c0093_HFL_002-026b>¶
　河曰無色曰夷言無采色不可得視而見¶
　之○雱曰道至於萬法平等無有高下之¶
　處非目所睹¶
聽之不聞名曰希¶
　明皇曰希者聲之微也道非聲故聽之不¶
　聞以其於無聲之中獨能和焉故好曰希¶
　河曰無聲曰希言一無音聲不可得聽而¶
　聞之○雱曰物相感觸乃有聲響大道不¶
　與物鄰用心求之其去已遠故曰希則經¶
　所謂大音也¶
<pb:KR5c0093_HFL_002-027a>¶
搏之不得名曰徴¶
　明皇曰摶執持也微妙也道無形故執持¶
　不得以其於無形之中而能物焉故詔曰¶
　微○河曰無形曰微言一無形體不可摶¶
　持而得之　¶
此三者不可致詰¶
　河曰三者謂夷希微也不可致詰者夫無¶
　色無聲無形口不能言書不能傳當受之¶
　靜求之以神不可詰問而得之也¶
故混而烏一¶
<pb:KR5c0093_HFL_002-027b>¶
　明皇曰三者將以詰道道非聲色形法故¶
　詰不可得但得希夷微爾道非希夷微故¶
　復混而爲一○河曰混合也故合於三名¶
　之而爲一○弼曰無狀無象無聲無響故¶
　能無所不通無所不往不得知更以我耳¶
　目體不知爲名故不可致詰混而爲一也¶
　雱曰三者本一體而人所以求之者或以¶
　視或以聽或以摶故隨事强名雖然所用¶
　求者與夫所欲求者未嘗不一也唯了吾¶
　一則與彼一脗然爲一矣¶
<pb:KR5c0093_HFL_002-028a>¶
其上不皦¶
　河曰言一在天上不皦皦光明¶
其下不昧¶
　明皇曰在上必明在下者必昩唯道於上¶
　非上在上亦不明於下非下在下亦不昩¶
　河曰言一在天下不昩昩有所闇冥○雱¶
　曰凡物有質則具陰陽上皦下昩理必然¶
　也唯道無物故混然而成此言道之定體¶
　莊子曰失吾道者上見光而下爲土¶
繩繩兮不可名¶
<pb:KR5c0093_HFL_002-028b>¶
　河曰繩繩者動行無窮極也不可名者非¶
　一色也不可以青黄白黑别非一聲也不¶
　可以宫啇角徵羽聽非一形也不可以長¶
　短大小度之也¶
復歸於無物¶
　明皇曰繩繩者運動不絶之意不皦不昧¶
　運動無窮生物之功名目不得非物能物¶
　故常生物而未始有物妙本湛然故云復¶
　歸於無物○河曰物質也復當歸之於無¶
　質○雱曰道有常度其理可信故曰繩繩¶
<pb:KR5c0093_HFL_002-029a>¶
　雖繩而實無定體故不可名要其極也未¶
　始有物至矣不可加矣¶
是謂無狀之狀¶
　河曰言一無形狀而能爲物作形狀也　¶
　雱曰有而不可見¶
無物之象¶
　河曰一無物質而爲萬物設形象也○弼¶
　曰欲言無邪而物由以成欲言有邪而不¶
　見其形故曰無狀之狀無物之象也○雱¶
　曰有而不可得¶
<pb:KR5c0093_HFL_002-029b>¶
是謂惚恍¶
　明皇曰是謂無形狀之狀無物質之象不¶
　可名有不可名無無有難名故謂之惚恍¶
　河曰一忽忽恍恍若存若亡不可見之也¶
　弼曰不可得而定也○雱曰忽者有之疑¶
　於無恍者無之疑於有道之爲物非有非¶
　無不可定名¶
迎之不見其首¶
　河曰一無端末不可預待也除情去欲一¶
　自歸之也¶
<pb:KR5c0093_HFL_002-030a>¶
隨之不見其後¶
　明皇曰無始故迎之不見其首無後故隨¶
　之不見其後○河曰言一無影迹不可得¶
　而著○雱曰物有定體乃分前後道既無¶
　形敦爲首尾此言道之運用故可迎隨雖¶
　曰迎隨而迎隨在物道未嘗異¶
執古之道以御今之有¶
　明皇曰執古無爲之道以御今有爲之事¶
　則還反淳樸也○河曰聖人執守古道主¶
　一以御物知今當有一也○弼曰有有其¶
<pb:KR5c0093_HFL_002-030b>¶
　事○雱曰古之道謂古今常一之道唯其¶
　古今常一故可御世故之萬變¶
能知古始¶
　雱曰推而上之至於無初之初乃知物無¶
　所從來則道之情得矣¶
是謂道紀¶
　明皇曰能知古始所行是謂道化之綱紀¶
　河曰人能知上古本始有一是謂知道綱¶
　紀也○弼曰無形無名者萬物之宗也雖¶
　今古不同時移俗易故莫不由乎此以成¶
<pb:KR5c0093_HFL_002-031a>¶
　其治者也故可執古之道以御今之有上¶
　古雖遠其道存焉故雖在今可以知古始¶
　也○雱曰道之紀要古今不變者是則莊¶
　子所謂無端之紀也¶
道徳眞經集註卷之二¶
¶
¶
¶
¶
¶
<pb:KR5c0093_HFL_002-031b>¶
¶
¶
¶
¶
¶
¶
¶
¶
¶
¶
