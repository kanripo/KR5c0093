# -*- mode: mandoku-view; -*-
#+DATE: 2015-08-29 00:20:06.869032
#+TITLE: 道德真經集注
#+PROPERTY: DZID  DZ0706
#+PROPERTY: SOURCE  正統道藏，三家本，1988，13—1 十卷（六、七、八卷原缺） 洞神部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5c0093_SJB_009-130083b>
#+PROPERTY: JUAN 9
#+PROPERTY: ID KR5c0093
<pb:KR5c0093_HFL_009-001a>¶
道德眞經集註卷之九　　　　　恃二¶
　　　　明皇河上公王弼王雱註¶
　　大國者下流章第六十一¶
大國者下流¶
　河曰治大國當如居下流不逆細微○弼¶
　曰江海居大而處下則百川流之大國居¶
　大而處下則天下流之故曰大國下流也¶
　雱曰如江海之於百谷¶
天下之交¶
　明皇曰下流者謙德也大國當下流開納¶
<pb:KR5c0093_HFL_009-001b>¶
　則天下之人交至也○河曰大國天下士¶
　民之所交會也○弼曰天下之所歸會者¶
　也¶
天下之牝¶
　河曰牝者陰類也柔謙和而不愠也○弼¶
　曰靜而不求物自歸之○雱曰當以雌靜¶
　受物一本天下之交字¶
牝常以靜勝牡¶
　河曰女所以屈於男陰勝陽以安靜下先¶
　求之也¶
<pb:KR5c0093_HFL_009-002a>¶
以靜爲下¶
　明皇曰天下之人交至者歸於謙德則如¶
　牝以雌靜常爲牡動所求由以靜爲下○¶
　河曰陰道以安靜爲謙下○弼曰以其靜¶
　故能爲下也牝雌也雄躁動貪欲雌常以¶
　靜故能勝雄也以其靜復能爲下故物歸¶
　之也○雱曰一本云以其靜爲之下¶
故大國以下小國¶
　弼曰大國以下猶云以大國下小國¶
則取小國¶
<pb:KR5c0093_HFL_009-002b>¶
　河曰能謙下之則常有之○弼曰小國則¶
　附之¶
小國以下大國則取大國¶
　明皇曰大取小以爲臣妾小取大以爲援¶
　助○河曰此言國無大小能執謙畜人則¶
　無過失也○弼曰大國納之也¶
故或下以取或下而取¶
　明皇曰以者大取小而者小取大○河曰¶
　下者謂大國以下小國小國以下大國更¶
　以義相取○弼曰言唯修卑下然後乃各¶
<pb:KR5c0093_HFL_009-003a>¶
　得其所○雱曰天性非能下人以好爲之¶
　者非欲取人但天性自下人而人自歸之¶
　者¶
大國不過欲兼畜人¶
　河曰大國不失下則兼并小國而牧畜之¶
小國不過欲入事人¶
　明皇曰大國執謙德而下小國者不過欲¶
　兼畜小國爲臣妾小國贄貢賦以下大國¶
　者不過欲入事大國爲援助○河曰使爲¶
　臣僕¶
<pb:KR5c0093_HFL_009-003b>¶
兩者各得其所欲故大者宜爲下¶
　明皇曰一求臣妾一求援助是兩者各得¶
　其所欲然大國者常戒於滿盈故特云大¶
　者宜爲下○河曰大國小國各欲得其所¶
　大國又宜爲謙下○弼曰小國修下自全¶
　而已不能令天下歸之大國修下則天下¶
　歸之故曰各得其所欲則大者宜爲下也¶
　雱曰均之有取大國以下小國則爲樂天¶
　樂天者道也小國以下大國則爲畏天畏¶
樂天者勢也¶
<pb:KR5c0093_HFL_009-004a>¶
　　　道者萬物之奥章第六十二¶
道者萬物之奥¶
　明皇曰萬物皆資妙本以生成是萬物取¶
　給之所故興言云爲萬物之奥奥内也○¶
　河曰奥藏也道爲萬物之藏無所不容也¶
　弼曰奥猶愛也可得庇蔭之辭○雱曰大¶
　道深密能庇覆萬物而萬物之所伏藏¶
善人之寳¶
　明皇曰善人知守道者昌失道者亡故常¶
　寳貴之而無患累也○河曰善人以道爲¶
<pb:KR5c0093_HFL_009-004b>¶
　身寳不敢違○弼曰寳以爲用也○雱曰¶
　善人之所寳聖人則體之矣一本作所寳¶
不善人之所保¶
　明皇曰保任也不善之人不能寳貴至道¶
　及有患難即欲以身保任於道自求免爾¶
　河曰道者不善人之所保倚也遭患逢急¶
　猶自知悔卑下○弼曰保以全也¶
美言可以市¶
　河曰美言者獨可於市耳大市交易而退¶
　不相宜善言美語求者欲疾得買者欲疾¶
<pb:KR5c0093_HFL_009-005a>¶
　售也¶
尊行可以加於人¶
　明皇曰甘美其言可以求市尊高其行可¶
　以加人以况聖人以甘美法味之言尊高¶
　清靜之行以化不善之人亦如市賈之售¶
　相率而從善矣故下文云○河曰加别也¶
　人有尊貴之行可以别異於凡人未足以¶
　尊道○弼曰言道無所不先物無有貴於¶
　此也雖有珍寳璧馬無以正之美言之則¶
　可以奪衆貨之賈故曰美言可以市也尊¶
<pb:KR5c0093_HFL_009-005b>¶
　行之則千里之外應之故曰可以加於人¶
　也○雱曰美言尊行道之末流而猶足以¶
　市且加於人况道者乎一本無於字¶
人之不善何棄之有¶
　明皇曰不善之人亦在化之而已何棄遺¶
　之有乎○河曰人雖不善當以道化之蓋¶
　三皇之前何有棄民德化淳也○弼曰不¶
　善當保道以免倣○雱曰市以利合者也¶
　人性忌其上而不可加者也苟有美言尊¶
　行則雖利者可與交而加人而人不忌矣¶
<pb:KR5c0093_HFL_009-006a>¶
　然則有道者其於化人何所不服哉故於¶
　人之不善無所棄也¶
故立天子置三公¶
　明皇曰共教不善之人○河曰欲使教化¶
　不善之人○弼曰言以尊行道也¶
雖有拱璧以先駟馬不如坐進此道¶
　明皇曰三公輔佐雖以合拱之璧先導駟¶
　乘之馬以獻之猶不如坐進此無爲之道¶
　於吾以化人爾○河曰雖有美璧先駟馬¶
　而至故不如坐進此道○弼曰此道上之¶
<pb:KR5c0093_HFL_009-006b>¶
　所云也言故立天子置三公尊其位重其¶
　人所以爲道也物無有貴於此者故雖有¶
　拱抱寳璧以先駟馬而進之不如坐而進¶
　此道也○雱曰天子三公以化民爲己任¶
　有道則天下將自賔璧馬所以招賢招賢¶
　爲政之大者也雖得賢而己不能進道則¶
　民猶不服故未若不求乎外而進道之要¶
　也¶
古之所以貴此道者何也¶
　明皇曰何問辭也¶
<pb:KR5c0093_HFL_009-007a>¶
不曰求以得¶
　河曰古之所以貴此道者不曰遠行求索¶
　近得之於身¶
有罪以免耶¶
　河曰有罪謂遭亂世闇君安行刑誅修道¶
　則可以解死免於衆耶也○雱曰求以得¶
　故善人寳之有罪以免故不善人保之¶
故爲天下貴¶
　明皇曰道在於悟不在於求不如財帛故¶
　可日日求而得之故云不日求以得既悟¶
<pb:KR5c0093_HFL_009-007b>¶
　則自無罪累豈待有罪方求免邪可以爲¶
　天下貴爾○河曰道德洞遠無不覆濟全¶
　身治國恬然無爲故可爲天下貴也○弼¶
　曰以求則得求以免則得免無所而不施¶
　故爲天下貴也¶
　　　爲無爲章第六十三¶
爲無爲¶
　河曰因成修故無所造作○雱曰爲道也¶
事無事¶
　河曰預設備除煩省事也○雱曰事道也¶
<pb:KR5c0093_HFL_009-008a>¶
味無味¶
　河曰深思遠慮味道意也○弼曰以無爲¶
　爲居以不言爲教以恬淡爲味治之極也¶
　雱曰味道也此三事者皆爲道之常爲此¶
　道者雖以無爲爲常而不敢以無故輕乎¶
　有物但遇物以道而及乎有物則不敢忽¶
　也故下文云¶
大小多少¶
　河曰陳其戒令也欲大反小欲多反少自¶
　然之道也○雱曰畏事之小如大眞事之¶
<pb:KR5c0093_HFL_009-008b>¶
　少如多莊子曰不忽於人¶
　怨以德¶
　明皇曰於爲無爲於事無事於味無味者¶
　假令大之與小多之與少既不越分則無¶
　與爲怨者逐境生心違分傷性則無大無¶
　小皆爲怨懟今既守分全和故是報怨以¶
　德○河曰修道行善絶禍於未生也○弼¶
　曰小怨則不足以報大怨則天下之所欲¶
　誅順天下之所同者德也○雱曰以直報¶
　怨者事也以德報怨者德也事則吉凶與¶
<pb:KR5c0093_HFL_009-009a>¶
　民同患故已上諸法一不可廢若夫德則¶
　不見有物安得怨乎如上三事體道者也¶
　方其體道故當如此爾舉怨而以德則知¶
　無所不用德¶
圖難於其易¶
　河曰欲同難事當於易時未及成也¶
爲大於其細¶
　明皇曰肆情縱欲者於爲無不難於事無¶
　不大今欲圖度其難營爲其大當須於性¶
　未散而分未越則是於其易細也○河曰¶
<pb:KR5c0093_HFL_009-009b>¶
　欲爲大事必作於小禍亂從小來也○雱¶
　曰任德者雖以無爲常而及乎事物之際¶
　常齋戒以臨之書曰兢兢業業一日二日¶
　萬機莊子曰有而爲易乎昊天不宜天下¶
　之禍常生於所忽戒乎其易與細則終無¶
　尤矣¶
天下之難事必作於易¶
　河曰從易生難¶
天下之大事必作於細¶
　明皇曰明上文所以預圖爲也○河曰從¶
<pb:KR5c0093_HFL_009-010a>¶
　細至著○雱曰易則發於所忽細則從微¶
　至著¶
故聖人終不爲大¶
　河曰處謙虚也¶
故能成其大¶
　明皇曰因云大事必作於細將眀聖人所¶
　以能成其大者以不爲其難事大事故能¶
　成其尊大爾○河曰天下共歸之也○雱¶
　曰聖人常修細務以成大功功業既成所¶
　謂大人也詩曰小難盡廢則中國微矣此¶
<pb:KR5c0093_HFL_009-010b>¶
　亦明大治之在積小也¶
夫輕諾必寡信¶
　河曰不重言也¶
多易必多難¶
　明皇曰輕諾許人必寡於信動作多易後¶
　必多難○河曰不慎患也¶
是以聖人猶難之¶
　河曰聖人動作舉事猶進退重難之欲塞¶
　其源○弼曰以聖人之才猶尚難於細易¶
　况非聖人之才而欲忽於此乎故曰猶難¶
<pb:KR5c0093_HFL_009-011a>¶
　之也¶
故終無難矣¶
　明皇曰難爲輕諾多易故終無難大之事¶
　河曰聖人終身無患難之事猶避害深也¶
　雱曰聖人非但慎微可不生事常以事爲¶
　憚而不輕易於有爲故終無難也¶
　　　其安易持章第六十四¶
其安易持¶
　河曰治身治國安靜者易守持也¶
其未兆易謀¶
<pb:KR5c0093_HFL_009-011b>¶
　明皇曰言人正性安靜之時將欲執持令¶
　不散亂次雖欲起心尚未形兆謀杜絶之¶
　使令不起並甚易爾○河曰情欲禍患未¶
　有形兆時易謀止也○雱曰戒在事物之¶
　先所謂爲之於未有¶
其脆易泮¶
　河曰禍亂未動於朝情欲未見於色如脆¶
　弱易破除○雱曰一本泮作破¶
其微易散¶
　明皇曰欲心初染尚自危脆能絶之者脆¶
<pb:KR5c0093_HFL_009-012a>¶
　則易破禍患初超形兆尚微將欲防之微¶
　則易散爾○河曰其未彰著微小易散去¶
　也○弼曰雖失無入有以其微脆之故未¶
　足以興大功故易也此四者皆說慎終也¶
　不可以無之故而不持不可以微之故而¶
　弗散也無而弗持則生有焉微而不散則¶
　生大焉故慮終之患如始之禍則無敗事¶
　雱曰救於已然之始所謂治於未亂¶
爲之於未有¶
　明皇曰覆上易持易謀也所以易者爲營¶
<pb:KR5c0093_HFL_009-012b>¶
　爲於未有形兆爾○河曰欲有爲當於未¶
　有萌芽之時塞其端也○弼曰謂其安未¶
　兆也¶
治之於未亂¶
　明皇曰覆上易破易散也所以易者爲除¶
　理之於未成禍亂爾○河曰治身治國於¶
　未亂之時當塞閉其門也○弼曰謂閉微¶
　脆也¶
合抱之木生於毫末¶
　河曰從小成大○雱曰長也¶
<pb:KR5c0093_HFL_009-013a>¶
九層之臺起於累土¶
　河曰從卑立高○雱曰積也¶
千里之行始於足下¶
　明皇曰此二者喻其不早良圖使後成患¶
　河曰從近至遠○雱曰進也此三者皆自¶
　近及遠從微至著物化之理也故聖人不¶
　敢造事物之端以開天下誠恐因而寖大¶
　去本日遠貽患將來也故曰化而欲作吾¶
　將鎮以無名之樸然則聖人之慮患也不¶
　亦早乎¶
<pb:KR5c0093_HFL_009-013b>¶
烏者敗之¶
　河曰有爲於事廢於自然有爲於義廢於¶
　仁有爲於色廢於精神也¶
執者失之¶
　明皇曰凡情不能因任營爲分外爲者求¶
　遂理必敗之於事不能忘遣動成執著執¶
　著求得理必失之○河曰執利遇患執道¶
　全身堅持不得推讓反還○弼曰當以慎¶
　終除微慎微除亂而以施爲治之刑名執¶
　之反生事原巧辟滋作故敗失也○雱曰¶
<pb:KR5c0093_HFL_009-014a>¶
　眞常無所有所則違爲之執之皆屬意作¶
　吾有此意民意日生夫然豈所謂持其安¶
　而謀其未兆者¶
是以聖人無爲故無敗¶
　河曰聖人不爲華文不爲色利不爲殘賊¶
　故無敗壞也¶
無執故無失¶
　河曰聖人有德以教愚有財以與貧無所¶
　執藏故無所失於人也○雱曰吾不敗常¶
　失性則天下亦盡其常性矣¶
<pb:KR5c0093_HFL_009-014b>¶
故民之從事常於幾成而敗之¶
　明皇曰人之始從事於善者常於近成而¶
　自敗之○河曰從爲也民人爲事常於功¶
　德幾成而貪位好名奢泰盈滿而自敗也¶
　弼曰不慎終也○雱曰事有常運時至即¶
　成莊子曰美成在久而民愚無知昩於此¶
　理躁而欲速以人助天故事已幾成而每¶
　至自敗此則以人勝天以故滅命以事勝¶
　道之過也¶
慎終如始則無敗事矣¶
<pb:KR5c0093_HFL_009-015a>¶
　明皇曰慎其終末常如始從善之心則必¶
　無過敗之事○河曰終當如始不當懈怠¶
　雱曰事常自爲不假人力如種苗者但當¶
　深其根去其害則秋至而成理可待也¶
是以聖人欲不欲¶
　河曰聖人欲人所不欲人欲彰顯聖人欲¶
　伏光人欲文飾聖人欲質樸人欲色聖人¶
　欲於德也○雱曰不欲之欲非無欲也欲¶
　在於不欲耳故不貴難得之貨而已¶
不貴難得之貨¶
<pb:KR5c0093_HFL_009-015b>¶
　明皇曰難得之貨爲性分所無者今聖人¶
　於欲不欲不營爲於分外故常全其自然¶
　是不貴難得之貨○河曰聖人不眩爲服¶
　不賤石而貴玉○弼曰好欲雖微爭尚爲¶
　之興難得之貨雖細貪盜爲之超也○雱¶
　曰聖人所謂無爲無執者故未至於釋然¶
　都忘也但不於性分之外更生一切耳且¶
　民飽食暖衣性所不免欲此而已不爲有¶
　欲而離性之後更貴難得之貨此乃愚人¶
　迷妄失本已遠故也故聖人常欲不欲以¶
<pb:KR5c0093_HFL_009-016a>¶
　捄其迷而反之性¶
學不學¶
　河曰聖人學人所不能學人學智詐聖人¶
　學自然人學治世聖人學治身守道眞也¶
　雱曰不學之學非無學也所學在於不學¶
　耳以復衆人之所過故也¶
以復衆人之所過¶
　河曰衆人學問反過本爲末過實爲華復¶
　之者使反本也○弼曰不學而能者自然¶
　也喻於不學者過也故學不學以復衆人¶
<pb:KR5c0093_HFL_009-016b>¶
　之所過○雱曰衆人逐末多事聖人以不¶
　學之學捄其過而反之道¶
以輔萬物之自然¶
　河曰教人反本實者欲以輔助萬物自然¶
　之性也¶
而不敢爲¶
　明皇曰聖人不求過分之學是於學不學¶
　將以歸復衆人過分之學以輔其自然之¶
　性故不敢爲俗學與多欲也○雱曰輔自¶
　然者莊子所謂反以相天是也爲之則以¶
<pb:KR5c0093_HFL_009-017a>¶
　人滅天矣故不敢爲然則萬物安乎性命¶
　之常而事物無所兆矣夫豈有脆之可泮¶
　微之可散者哉¶
　　　古之善爲道者章第六十五¶
古之善爲道者¶
　河曰說古之善以道治身及治國者¶
非以明民¶
　河曰不以道教民明智巧詐也¶
將以愚之¶
　明皇曰人君善爲道者非以其道明示於¶
<pb:KR5c0093_HFL_009-017b>¶
　人將導之以和使歸復於樸令如愚爾○¶
　河曰將以道德教民使樸質不詐僞○弼¶
　曰明謂多見巧詐蔽其樸也愚謂無知守¶
　眞須自然也○雱曰所惡夫愚者不明乎¶
　理而扺冒法禁今則不然反常復樸無事¶
　巧僞而已詩曰不識不知順常之則¶
民之難治以其智多¶
　明皇曰君將明道以臨下人必役智以應¶
　上智多則詐興是以難理○河曰以其智¶
　多故爲巧僞○弼曰多智巧詐故難治也¶
<pb:KR5c0093_HFL_009-018a>¶
　雱曰智則難知¶
故以智治國國之賊¶
　明皇曰以用也人君任用多智之臣使令¶
　理國智多必作法法作則奸生故是國之¶
　賊○河曰使智慧之人治國之政事必遠¶
　道德妄作威福爲國之賊○弼曰智猶治¶
　也以智而治國所以謂之賊者故謂之智¶
　也民之難治以其多智也當務塞兊閉門¶
　令無知無欲而以智術動民邪心既動復¶
　以巧術防民之僞民知其術防隨而避之¶
<pb:KR5c0093_HFL_009-018b>¶
　思惟密巧奸偽益滋故曰以智治國國之¶
　賊也○雱曰任察以治則民爭出於智詐¶
　矣莊子曰開人者賊生此之謂也¶
不以智治國國之福¶
　明皇曰若不用巧智之臣但取純德之士¶
　使偃息蕃魏弄丸解難自然智詐日薄淳¶
　樸日興人和年豐故是國之福也○河曰¶
　不使智慧之人治國之政事則民守正直¶
　不爲邪飾上下相親君臣同力故爲國之¶
　福也○雱曰君人在乎法天法天在乎體¶
<pb:KR5c0093_HFL_009-019a>¶
　道釋道而智非其任矣若夫至人無思無¶
　爲而天下復樸者福可勝言哉莊子曰閉¶
　天者德生此之謂也¶
知此兩者亦楷式¶
　明皇曰役智詐則害於人任純德則福於¶
　國人君能知此兩者委任純德之臣是以¶
　爲君楷模法式○河曰兩者謂智與不智¶
　者智者能爲賊不智者能爲福是治身治¶
　國之法式也○雱曰楷一本作稽¶
能知楷式是謂玄德¶
<pb:KR5c0093_HFL_009-019b>¶
　明皇曰人君常知所委任是謂深玄至德¶
　矣○河曰玄天也能知治身及治國之法¶
　式是謂與天同德也¶
玄德深矣遠矣¶
　河曰玄德之人深不可測遠不可極也○¶
　弼曰楷同也今古之所同則不可廢能知¶
　楷式是謂玄德玄德深矣遠矣¶
與物反矣¶
　河曰玄德之人與萬物反異萬物欲益己¶
　玄德施與人也○弼曰反其眞也○雱曰¶
<pb:KR5c0093_HFL_009-020a>¶
　物事也任德者與事相反而事卒以之治¶
　比本末之說也世人所見者淺近徇末而¶
　昩於本故但見事而不知德也¶
然後乃至大順¶
　明皇曰玄德深遠能與物反歸復其本令¶
　物乃至大順於自然之性也○河曰玄德¶
　與萬物反異故能至大順順天理也○雱¶
　曰方其任德之時若反於事而事終以治¶
　反近情而順大勢故也一本作乃復至於¶
　大順¶
<pb:KR5c0093_HFL_009-020b>¶
　　　江海爲百谷王章第六十六¶
江海所以能爲百谷王者以其善下之也¶
　河曰江海以卑故衆流歸之若民歸就王¶
故能爲百谷王¶
　明皇曰江海所以能令百川委輸歸王者¶
　以其善能卑下之故百川朝宗矣○河曰¶
　以卑下故能爲百谷王也○雱曰王者歸¶
　往之義能不物物乃歸矣¶
是以聖人欲上人¶
　河曰欲在民上¶
<pb:KR5c0093_HFL_009-021a>¶
以其言下之¶
　河曰法江海處謙虚¶
欲先人¶
　河曰欲在民之前也¶
以其身後之¶
　河曰先人而後己也¶
是以聖人處上而人不重¶
　河曰聖人在民上爲主不以尊貴謔下故¶
　民戴而不爲重¶
處前而人不害¶
<pb:KR5c0093_HFL_009-021b>¶
　明皇曰謙爲德柄尊用益光以言謙下之¶
　百姓忻戴故處其上而人不以爲重以身¶
　退後之百姓子來故處其前而人不以爲¶
　害也○河曰聖人在民前不以光明蔽後¶
　民親之若父母無有欲害之心也○雱曰¶
　一本有也字¶
是以天下樂推而不厭¶
　明皇曰以是不重不害之故故天下之人¶
　樂推崇爲之主而不厭倦○河曰聖人恩¶
　深愛厚視民如赤子故天下樂推進以爲¶
<pb:KR5c0093_HFL_009-022a>¶
　主無有厭也○雱曰聖人豈計利而爲此¶
　哉亦德而已矣德下之則形上矣德後之¶
　則形先矣故常爲天下貴也¶
以其不爭¶
　河曰天下無厭聖人時是由聖人不與人¶
　爭先後也¶
故天下莫能與之爭¶
　明皇曰聖人謙退不與物爭天下共推誰¶
　與爭者○河曰言人皆爭自爲無與吾爭¶
　無爲¶
<pb:KR5c0093_HFL_009-022b>¶
　　　天下皆謂章第六十七¶
天下皆謂我道大似不肖¶
　明皇曰肖似也老君云天下之人皆謂我¶
　道大無所象似我則答云○河曰老君言¶
　天下謂我德大我則佯愚似不肖¶
夫唯大故似不肖¶
　河曰唯獨名德大者爲身害故佯愚似若¶
　不肖無所分别無所割截不賤人而自貴¶
若肖久矣¶
　河曰肖善也謂辨惠也若大辨惠之人身¶
<pb:KR5c0093_HFL_009-023a>¶
　高自貴行察察之政所從來乆矣¶
其細也夫¶
　明皇曰夫唯我道至大故無所象似若如¶
　代間諸法有所象似則不得稱大久已微¶
　細也夫○河曰言辨惠者唯如小人也非¶
　長者○弼曰乆矣其細猶曰其細乆矣肖¶
　則失其所以爲大矣故夫曰若肖乆矣其¶
　細也○雱曰肖者有所似道爲萬物祖故¶
　體道者物當似我我豈似物乎蓋有所似¶
　則是象彼則彼必大而我小矣¶
<pb:KR5c0093_HFL_009-023b>¶
我有三寳¶
　雱曰凡此三寳皆俗情所謂小而乃至人¶
　之所以爲大也¶
寳而持之¶
　明皇曰我道雖大無所象似然有此三行¶
　甚可珍貴能常保倚執持可以理身理國¶
　也○河曰老子言我有三寳抱持而保倚¶
一曰慈¶
　河曰愛百姓若赤子○雱曰慈主於愛愛¶
　物仁也而獨稱慈者仁則廣德以覆下於¶
<pb:KR5c0093_HFL_009-024a>¶
　末爲盛矣老子方語其本故不曰仁而曰¶
　慈慈者父道仁之本而不假爲者也¶
二曰儉¶
　河曰賦斂若取之於己也○雱曰儉之爲¶
　德寡欲也貴本也愛物也一言而三善至¶
　者其儉乎若孔子曰禮與其奢也寧儉蓋¶
　聖人制禮將以爲儉而方其爲禮也不得¶
　獨儉非禮則無末非老子則不知本本乎¶
　本乎聖人之道於是爲至乎¶
三曰不敢烏天下先¶
<pb:KR5c0093_HFL_009-024b>¶
　明皇曰慈則廣救儉則足用不敢爲天下¶
　先故樂推而不厭○河曰執謙退不爲倡¶
　始也○雱曰於易則謙是也天地人神皆¶
　以謙爲貴故聖人寳之¶
夫慈故能勇¶
　明皇曰慈仁敏故勇於救濟也○河曰以¶
　爲仁故能勇於忠孝也○弼曰夫慈以陳¶
　則勝以守則固故能勇也○雱曰慈者不¶
　爭而勝勇莫大焉¶
儉故能廣¶
<pb:KR5c0093_HFL_009-025a>¶
　明皇曰節儉愛費財用有餘故功施益廣¶
　也○河曰天子身能節儉故民日用廣矣¶
　弼曰節儉愛費天下不匱故能廣也○雱¶
　曰區區以奢侈自廣者其狹甚矣唯無以¶
　末傷本無以外滅内者至廣也¶
不敢爲天下先¶
　河曰不爲天下首先¶
故能成器長¶
　明皇曰慈儉之德謙益光推先與人人必¶
　不厭故能成神器之長○河曰成器長謂¶
<pb:KR5c0093_HFL_009-025b>¶
　得道人也我能爲道人之長也○弼曰唯¶
　後外其身爲物所歸然後乃能立成器爲¶
　天下利爲物之長也○雱曰此聖人之行¶
　故但爲器長而已若道之長則未嘗在物¶
　後也¶
今舍其慈且勇¶
　河曰今世人舍慈仁但爲勇武也○弼曰¶
　且猶取也¶
舍其儉且廣¶
　河曰舍其儉約但爲奢華¶
<pb:KR5c0093_HFL_009-026a>¶
舍其後且先¶
　河曰舍其後己但爲人先¶
死矣¶
　明皇曰今舍慈且勇勇則害物舍儉且廣¶
　廣則傷財舍後且先先則人怨傷財害物¶
　聚怨於人是必死之道故云死矣○河曰¶
　所行如此動入死地○雱曰以人滅天以¶
　事勝道借使幸免蓋失所以生矣三寳皆¶
　天德而本者也¶
夫慈以陳則正¶
<pb:KR5c0093_HFL_009-026b>¶
　弼曰相慜而不避於難故正也○雱曰正¶
　如正兵之正正兵之言師整而不動也愛¶
　民如子則民愛之如父不令而齊矣彼倒¶
　戈攻于後以此者上不慈故也一本作以¶
　戰則勝¶
以守則固¶
　明皇曰用慈以戰利在全衆用慈以守利¶
　在安人各保安全故能勝固矣○河曰夫¶
　慈人者百姓親附并心一意故以戰則勝¶
　敵以守衛則堅固○雱曰戰守主於殺伐¶
<pb:KR5c0093_HFL_009-027a>¶
　而尚以慈爲德則餘事可知¶
天將救之以慈衛之¶
　明皇曰以慈守豈但人和天道孔眀亦將¶
　救衛戰勝天救也守固天衛也是皆以慈¶
　故故云天將救之以慈衛之○河曰天將¶
　救助善人必與慈人之性使能自營助也¶
　雱曰三寳皆以慈爲心言天救衛之者以¶
　其慈也¶
　　　善爲士章第六十八¶
善爲士者不武¶
<pb:KR5c0093_HFL_009-027b>¶
　明皇曰士事也善以道爲理國之事者尚¶
　德故云不武○河曰言貴道德不貴武力¶
　弼曰士卒之帥也武尚先陵人也○雱曰¶
　士非成德之稱故士之爲言察也武也獄¶
　師曰士取其察卒帥曰士取其武夫以武¶
　爲事者德在乎不武所以爲之本也故武¶
　者不失爲士而非德士也爲士之善其以¶
　德乎¶
善戰者不怒¶
　明皇曰事不得已必須應敵以慈則善故¶
<pb:KR5c0093_HFL_009-028a>¶
　不憑怒○河曰善以道戰者禁邪於胸心¶
　絶禍於未萌無所誅怒也○弼曰後而不¶
　先應而不唱故不在怒○雱曰武王一怒¶
　而安天下者其事而已德則未嘗怒也¶
善勝敵者不爭¶
　明皇曰師克在和和則善勝全勝之善故¶
　不交爭○河曰善以道勝敵者附近以仁¶
　來遠以德不與敵爭而敵自服也○弼曰¶
　不與爭也○雱曰不爭之德有時而爭爭¶
　之者事也德則未嘗爭也¶
<pb:KR5c0093_HFL_009-028b>¶
善用人者烏之下¶
　明皇曰說以使人令盡其力必先下之是¶
　爲善用¶
是謂不爭之德¶
　河曰謂上爲之下也是乃不與人爭之道¶
　德也○雱曰是德也非事也此言德經也¶
　故常言德它皆如此¶
是謂用人之力¶
　河曰能身爲人下是謂用人臣之力○弼¶
　曰用人而不爲之下則力不爲用也○雱¶
<pb:KR5c0093_HFL_009-029a>¶
　曰天下皆助之故不用力而勝强也¶
是謂配天¶
　河曰能行此者德配天也○雱曰不徇事¶
　而得德故能盡性盡性則人道備故可以¶
　配天¶
古之極¶
　明皇曰善勝是不爭之德爲下是用人之¶
　力能如此者可以配天稱帝是古之至極¶
　要道也○河曰是乃古之極要道也○雱¶
　曰一本此有也字古之極者大中之道也¶
<pb:KR5c0093_HFL_009-029b>¶
道徳眞經集註卷之九¶
¶
¶
¶
¶
¶
¶
¶
¶
¶
